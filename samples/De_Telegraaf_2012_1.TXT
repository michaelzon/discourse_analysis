
                               1 of 200 DOCUMENTS



                                  De Telegraaf

                            31 december 2012 maandag

Veilige afstand;
Volop stress  met de  feest- dagen

SECTION: 1; Blz. 2

LENGTH: 363 woorden


Oudejaarsgroeten uit Frankrijk! Omdat wij hier ooit een vakantiehuisje kochten,
voor een bedrag waarmee je in Nederland nog geen schuurtje kunt bouwen, zakken
wij met de feestdagen altijd af naar het zuiden. Hier geen vuurwerk, maar
weldadige rust.

Toch zagen we van de week opeens een vuurpijl. 'Des hollandais!' wist de
burgemeester zeker. Het was op de avond van het jaarlijkse 'Repas des Anciens'
en Monsieur le Maire zat naast ons aan de lange tafel in de feestzaal onder het
stadhuis. In ons dorp wordt iedereen die zestig is of ouder steevast uitgenodigd
voor dit oudejaarsfestijn.

Een wondermooie avond met een diner-dansant, elk van de zeven gangen bien arosé,
zoals ze hier zeggen. Gemeenteraadsleden waren er ook. Zij aten niet mee op de
gemeentekas, maar betaalden graag zélf om met ons, hun oudere dorpsgenodigden,
te mogen dineren en ons de drankjes te mogen serveren. Wat een verrukkelijk
feest, zo warm en onderons!

Aan dure nieuwjaarsrecepties doet het stadhuis hier niet, begin 2013 mag je
gerust je beste wensen aanbieden, één drankje in het dorpscafé wordt dan betaald
door de Mairie, de rest is voor eigen rekening.

Op onze satelliet-tv hoorden we dat Den Haag  125.000 euro uitgeeft voor een
nieuwjaarsreceptie, waarbij gewone burgers met tegenzin worden toelaten. Voor
bejaarden hebben ze niets over.

Alleen de feestdagen zelf veroorzaken in Nederland al zoveel familiestress dat
januari steevast een topmaand is voor echtscheidingen. Ouders en andere werkende
paren, partners krijgen elkaar opeens te zien. Zij zitten ongewenst op elkaars
lip, pardoes met elkaar opgescheept. Dus neem nog een oliebol, we moeten nog
door tot twaalf uur! Alles moet op slag vredig zijn en iedereen dolgelukkig.
Nou, dan gaat het pas goed mis!

Voor 90 miljoen euro verknallen wij aan vuurwerk, legaal en illegaal, opdat er
toch vooral geen stilte valt. Daarbij wordt nog eens voor honderden miljoenen
vernield. Hoezo crisis? Op ons schotel-tv'tje in Frankrijk zagen we een
Ster-reclame van een luxe merk blikvoer, waarmee Nederlanders ook hun huisdieren
zo rond de jaarwisseling een passend feestgevoel geven.

Uit de veilige verte gezien lijkt Nederland nu echt volslagen gek geworden!

LOAD-DATE: 30 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               2 of 200 DOCUMENTS



                                  De Telegraaf

                            31 december 2012 maandag

Krant vol branie;
Jubileum

SECTION: 1; Blz. 4

LENGTH: 702 woorden


Lang leve De Telegraaf. Ook de grootste krant van Nederland  jubileert in 2013.
De lezer kan dit feest meevieren met onder meer de speciale historische app
waarin alle Telegraaf-edities sinds de verschijning op 1 januari 1893 zijn te
vinden. Een ontmoeting tussen de oude tijden van in lood gezette letters en
draaiende drukpers en de moderne tijd van digitale opmaak en lezen op de iPad.

Het begon allemaal op 1 januari 1893, toen de markante jonkheer Henry Tindal in
zijn drukkerij het eerste exemplaar van de eerste jaargang van De Telegraaf liet
drukken. Het moest een blad voor de gewone burgerij en de ondernemers zijn. Er
stond daarom makkelijk leesbaar nieuws in, met veel aandacht voor handel en
nijverheid.

Jonker Henry ontleende de naam van zijn krant aan de populaire Britse 'penny
paper' Daily Telegraph, die al sinds 1855 veel succes had met een dergelijke
formule. De krant had al snel meer dan 10.000 lezers, een fors aantal in die
tijd. Net als nu was De Telegraaf dwars en kwam de krant regelmatig in aanvaring
met de autoriteiten. In 1915 belandde hoofdredacteur Kick Schröder in de
gevangenis. De flamboyante courantier, tevens een begenadigd voetballer en
aanvoerder van het Nederlands elftal, had naar de smaak van de regering
Duitsland in de kolommen van De Telegraaf iets te hard beledigd. Hij noemde na
het uitbreken van de Eerste Wereldoorlog de Duitse regering en legerleiding 'een
groep gewetenloze schurken'.

De reactie van de krant was toen niet anders dan nu. In 2006 wijdde De Telegraaf
onder de levensgrote kop 'Laat ze vrij' de hele voorpagina aan journalisten
Joost de Haas en Bart Mos, die gevangen waren gezet omdat zij de bronnen van hun
onthullingen over lekken van de inlichtingendienst AIVD naar de onderwereld niet
wilden prijsgeven. In 1915 publiceerde het dagblad gedurende de zeventien dagen
van Schröders hechtenis tal van steunbetuigingen, voorzien van ronkende
commentaren als:  Er gaat een storm van heilige verontwaardiging door het
Nederlandsche volk. Laat deze aangroeien tot een orkaan.

De dwarse houding van De Telegraaf weerspiegelt zich in de lange rij markante
figuren die in de loop der jaren voor de krant hebben gewerkt. Te beginnen met
Hak Holdert, die De Telegraaf en De Courant na de dood van Henry Tindal in 1902
voor 20.000 gulden overnam. Onder deze despotische krantenmagnaat ontwikkelde De
Telegraaf zich verder tot actuele, vernieuwende krant met veel branie.

Van de journalisten die in de loop der decennia de burelen bevolkten, mag de
naam van Philip Pinkhof niet onvermeld blijven. Hij was sterverslaggever, maar
maakte onder zijn artiestennaam Rido ook furore met een eigen revuegezelschap
waarin onder anderen zijn latere echtgenote Heintje Davids en haar broer Louis
schitterden. Een begrip was ook Johan Luger. Vanaf 1913 was hij verslaggever,
maar het bekendst zijn diens vlijmscherpe columns onder de naam Pasquino die van
1940 tot en met 1964 dagelijks in De Telegraaf verschenen.

Minstens zo berucht was zijn collega-columnist in de jaren 50 en 60 Jacques
Gans, bekend van zijn vondsten als 'staatsruiveniers', waarmee ambtenaren en
uitkeringstrekkers werden bedoeld. In de jaren 70 en 80 werd de fakkel van beide
coryfeeën overgenomen door Leo Derksen, die zijn pijlen richtte op onder anderen
toenmalig PvdA-leider Joop den Uyl  en Sonja Barend, presentatrice van
VARA-praatprogramma's. Hij heeft al ruim twintig jaar een waardig opvolger in
Rob Hoogland.

De Telegraaf was een van de eerste kranten die uitgebreid schreef over de toen
opkomende radio en tv. Zodoende kon Henk van der Meijden, die in 1960 begon met
wat toen nog de Showpagina heette, tot een van de bekendste coryfeeën uit de
Telegraaf-geschiedenis uitgroeien. Tegenwoordig zet Wilma Nanninga zijn
succesformule al jaren op haar eigen wijze voort.

Maar nu dan, zoals het hoort in de digitale 21e eeuw, niet alleen in de krant,
maar ook op de internetpagina's van De Telegraaf, zowel in woord als bewegend
beeld. Net als Paul Jansen   opvolger van de legendarische parlementair
columnist Kees Lunshof   zijn politieke inzichten niet alleen op papier geeft,
maar ook voor de camera's van tv-omroep WNL.

Zo blijft De Telegraaf diezelfde krant vol branie, maar altijd vernieuwend.

LOAD-DATE: 30 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               3 of 200 DOCUMENTS



                                  De Telegraaf

                            31 december 2012 maandag

In weer en wind;
Fietsen

SECTION: 1; Blz. 20

LENGTH: 640 woorden


We hebben winterbanden voor onze fietsen, er is zelfs  een pechhulpdienst voor
tweewielers (al 70.000 leden!). De oudste fietsenmaker van ons land produceerde
recent zijn 14 miljoenste exemplaar. Er ligt 30.000 kilometer aan fietspad in
ons  kikkerlandje en zelfs de hardste wind en of striemende regen weerhoudt ons
er niet van ons stalen ros te bestijgen.

Al ruim anderhalve eeuw brengt een fiets ons van A naar B. Delen van Duitsland
en België zijn net zo plat als Nederland. Toch is de fiets daar een beetje in
onbruik geraakt. Wij hebben de tweewieler, ook in moeilijke periodes, nooit in
de ban gedaan.

Gert-jan Moed, oprichter van het enige echte fietsmuseum in Nederland, het
Velorama in Nijmegen, heeft daar wel ideeën over.  Ik denk dat de Eerste
Wereldoorlog het omslagpunt is geweest. Wij waren neutraal, maar hadden te maken
met schaarste op de markt. De fiets was een vervoermiddel dat er altijd stond.
Daarbij was brandstof voor die paar auto's die toen reden, moeilijk te krijgen.
Voor een fiets heb je alleen je benen nodig.

De Duitse historica Anne-Katrin Ebert staaft dat verhaal in haar onderzoek naar
de vraag waarom Nederland een fietsland werd en Duitsland niet. Volgens haar
groeide de fiets in die periode in het neutrale Nederland uit tot een symbool
van rust, vrede en bezonnenheid. Daarbij werd tussen 1914 en 1918 in ons land
hard gewerkt aan een fietspadennetwerk. De Duitsers hadden wel iets anders te
doen.

Naarmate het vervoermiddel goedkoper werd, kreeg de fiets een imagoprobleem. Een
fiets was toch iets voor de gewone man? Iemand met status stapte in de auto.

Toch bleven wij de fiets omarmen, mede dankzij propaganda van de ANWB. Destijds
was dat een burgerlijke vereniging met goede contacten binnen de elite. De fiets
werd aangeprezen als een middel om het prachtige vaderland tot in zijn verste
uithoeken te verkennen.

Volgens Otto van Boggelen, onderzoeker bij kenniscentrum Fietsberaad, is het ook
in de jaren 70 kritiek geweest.

De auto was hét vervoermiddel van de toekomst en opnieuw werd de fiets niet meer
als hip gezien. Maar Nederlanders zijn rare snuiters wat dat betreft. Wij bleven
fietsen. We bleven ook shag roken en kamperen. Nederlanders zijn niet zo
gevoelig voor hip en modern, zo lijkt het.

Ook de overheid heeft een belangrijk aandeel gehad in het feit dat wij nog
steeds 25 procent van al onze verplaatsingen per fiets doen. Ferdi Ertekin van
fietsfabrikant Gazelle:  In de jaren 70 heeft de overheid veel geïnvesteerd in
de infrastructuur voor fietsen. Als er toen niet op goede fietspaden was
ingezet, was de tweewieler nu niet zo ongekend populair geweest.

Over de vraag of wij al dan niet het ideale klimaat hebben om te fietsen, lopen
de meningen uiteen. Moed van het museum vindt van wel:  Hier kun je het hele
jaar door fietsen. We hebben geen extreme hitte of kou.

Historica Erbert vindt het juist een beetje vreemd. Want Nederland mag dan plat
zijn, wij hebben hier veel last van de wind. Dat weer zorgt er ook voor dat onze
robuuste tweewielers nu en dan moet worden vervangen. Wat Gazelle dan weer
helemaal niet erg vindt; onlangs werd de 14 miljoenste fiets afgemonteerd door
prinses Margriet.

Echt zuinig zijn we niet op onze fietsen. De tweewielers zijn hier ook veel
robuuster en steviger dan fietsen in het buitenland. Ze staan ook, zeker in de
steden, veel buiten , zegt Ertekin.

Speciaal voor de Nederlandse markt hebben alle fietsen bijvoorbeeld dichte
kettingkasten.  Dat maakt ze minder kwetsbaar.

Volgens de laatste schattingen van de Fietsersbond telt ons kleine landje maar
liefst 19 miljoen bruikbare exemplaren. Daarmee hebben we de grootste
fietsdichtheid ter wereld.

De experts  denken niet dat het er minder zullen worden.  Zeker met de opkomst
van de elektrische fiets is de verwachting dat er alleen maar meer en langere
afstanden zullen worden afgelegd.

LOAD-DATE: 30 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               4 of 200 DOCUMENTS



                                  De Telegraaf

                           22 december 2012 zaterdag

Harrods dé plek voor kerstinkopen

SECTION: 1; Blz. 13

LENGTH: 516 woorden


door Arnoud Breitbarth LONDEN, zaterdag Bedachtzaam schrijdt een grijzende,
gedistingeerde heer langs de handtassenafdeling bij warenhuis Harrods. De
verkoopster knikt hem vriendelijk toe en vraagt of ze hem ergens mee kan helpen.
Even later verlaat hij het pand met een kalfsleren tasje voor de lieve som van
bijna 22.000 pond (omgerekend 27.000 euro). Hij moest nog een leuk
kerstcadeautje voor zijn vrouw hebben.

Dan marcheert David Beckham door het pand, schijnbaar op zoek naar een leuk
jurkje voor z'n echtgenote Victoria, of z'n kindermeisje natuurlijk. 's Avonds
laat stopt een van de auto's van het koninklijk huis pontificaal voor de ingang.
Bij Harrods koopt iedereen met geld   oud of nieuw   zijn kerstcadeaus.

Aan de achterkant van Harrods staat een file van Porsches, Ferrari's en   voor
wie wat ingetogener laat zien dat hij geld heeft   Bentleys. Even verderop staan
vier demonstranten voor de Ecuadoriaanse ambassade, die eisen dat
WikiLeaks-oprichter Julian Assange, die nog altijd in de ambassade verblijft
teneinde zijn uitlevering aan Zweden tegen te gaan, een vrijgeleide krijgt. Twee
norse agenten staan koukleumend voor de deur: zodra de Australiër een stap naar
buiten zet, ook al is het om een kerstkaart te posten, wordt hij gearresteerd.
Een jongeman in een met rode vlammen versierde witte Porsche kijkt het tafereel
met verbazing aan en is zichtbaar geïrriteerd dat de grote politiewagen een
aantal gewilde parkeerplaatsen naast het super-de-luxe warenhuis bezethoudt.

De winkels van Londen, bij uitstek de stad om kerstinkopen te doen, verkeren al
maanden in dennenboomsferen. Maar de gewone middenstand heeft het moeilijk, de
Britten houden de hand op de knip en wachten af of winkeliers in de laatste
dagen voor kerst niet plots met de prijzen gaan stunten. Alleen het
'luxe-kwartier' rondom Bond Street en de chique winkels in Kensington doen goede
zaken. Niet alleen de superrijke inwoners van het Verenigd Koninkrijk slaan hier
in, het zijn de welgestelde Chinezen, Arabieren en Russen die de drijvende
kracht vormen achter de niet-aflatende groei van de Londense luxesector.

Toevlucht  Elke winkel heeft inmiddels personeel dat Mandarijn, Arabisch en
Russisch spreekt. De laatste maanden is er vooral een grote toevlucht aan
klanten uit Qatar, Maleisië en Indonesië. Volgens een bevriende makelaar kopen
die net zo makkelijk miljoenen kostende appartementen in Londen als
buitenverblijf als de gewone man een portie fish and chips bestelt.

Maar die nieuwe instroom van rijke buitenlanders, voor het merendeel moslims,
viert over het algemeen geen kerst. Daarom is de kerstdecoratie bij Harrods
misschien al in de uitverkoop? De handgeblazen zilverpaarse ijspegel   voor de
prijs van een lang weekend weg   is een correspondent uit Nederland wat te veel
van het goede. Maar voor twee pond heeft hij een plastic zilveren bal gevonden.
Kan hij toch pochen dat hij zijn kerstinkopen bij Harrods heeft gedaan.

Het luxe warenhuis Harrods in Londen is de plek waar je zonder probleem een
handtas kunt kopen van omgerekend 27.000 euro. Leuk voor onder de boom. foto:
GETTY

LOAD-DATE: 21 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               5 of 200 DOCUMENTS



                                  De Telegraaf

                            14 december 2012 vrijdag

'Elke trein is 'n Aldi-trein';
Stemmers zijn verbolgen over prutswerk en klantonvriendelijkheid NS

SECTION: 1; Blz. 6

LENGTH: 588 woorden


Het is geen prettige week voor de NS. De hogesnelheidslijn Fyra is in gebruik
genomen, maar bereikt de eindbestemming zelden op tijd en soms zelfs helemaal
niet. Voorts regent het klachten over de nieuwe dienstregeling en de geschrapte
Beneluxtrein. Tot overmaat van ramp is ook de winter weer ingevallen.

Volgens de deelnemers aan de Stelling van de Dag is het  één bak ellende. De
hele week vertraging gehad en aansluitingen gemist door te krappe
overstaptijden. En dan heb ik nog de mazzel dat ik niet naar Brussel hoefde.

De NS zelf was er zo vol van: de meest ingrijpende wijziging in de
dienstregeling sinds vijf jaar en tegelijkertijd de ingebruikname van de Fyra,
volgens de NS 'de Ferrari onder de hogesnelheidstreinen'. De stellingdeelnemers
zien weinig reden om trots te zijn op die feiten.

Van de deelnemers die deze week gebruikmaakten van de trein, noemt 63% de nieuwe
dienstregeling een achteruitgang.  Waardeloos. Overstaptijden zijn meer dan
verdubbeld en meer vertragingen , schrijft een van u.  Vooral stoptreinreizigers
staan in de kou , vindt een ander. En:  Mijn trein is eruit gehaald. Nu kom ik
elke dag in een stampvolle trein te laat op mijn werk.  Of:  Een ritje van nog
geen 40 minuten wordt ineens onderbroken door een overstap van 8 minuten.
Voorheen was die overstap er niet.

Rekening  Het brengt u tot de verzuchting dat de NS te weinig aan de reizigers
denkt.  Het wordt tijd dat NS en ProRail eens rekening gaan houden met hun
klanten i.p.v. dat het andersom moet.  Reden voor sommigen om zich af te vragen:
Maken de heren directeuren zelf eigenlijk wel eens een ritje in hun product?

De Fyra bewijst volgens 88% al helemaal dat de NS lak heeft aan zijn klanten. De
hogesnelheidslijn naar Brussel heeft de Beneluxtrein uit het spoorboekje
verdrongen, maar de kaartjes ervoor zijn een heel stuk duurder. U vindt dat de
gewone reiziger hierdoor gedupeerd wordt. Driekwart stelt zonder meer dat de
Fyra een trein voor de elite is waar de gewone man alleen maar last van heeft. U
hekelt bovendien de arrogantie waarmee de NS een en ander heeft aangekondigd:
Ik kreeg een triomfantelijke e-mail van NS dat ze één van hun populairste
producten de nek om hadden gedraaid, de Beneluxtrein.

Om over de vele storingen en vertragingen nog maar te zwijgen.  De Fyra is mooi,
van mij mogen ze 'm de Ferrari onder de treinen noemen, maar ik heb liever een
lelijke trein die wél rijdt.

De meerderheid vindt de Fyra trouwens helemaal niet mooi. Negen van de tien zijn
het dan ook niet eens met de NS dat het goed voor het imago is om een
splinternieuwe trein te laten ontwerpen.  NS moet zich bezighouden met optimaal
vervoer en niet met prestige. De Duitse ICE had men zo kunnen inzetten!

De spotnaam 'Aldi-trein', waarmee de Belgische reizigersvereniging TreinTramBus
op de proppen kwam, raakt de Fyra nooit meer kwijt, denkt 80%. Al schrijft ook
iemand:  De kwaliteit van de Aldi-producten is heel wat beter dan die van deze
mislukte trein, dus die naam deugt niet.

Dat de rampzalige start van de Fyra alleen maar aan 'kinderziekten' te wijten
is, zoals de NS beweert, gelooft u niet.  Van een bedrijf dat zó vaak te stellen
heeft met storingen en ellende kun je gerust verwachten dat dit ook een
structureel probleem is.

Een lezer besluit:  Verkoop de NS maar aan de Bundesbahn, dan rijden ze
tenminste op tijd, met goede treinen en efficiënte organisatiestructuur.

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: 13 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               6 of 200 DOCUMENTS



                                  De Telegraaf

                           13 december 2012 donderdag

'ING bewijst noodzaak tot argwaan en waaksheid'

SECTION: 1; Blz. 6

LENGTH: 977 woorden


Hans Hagenaars, directeur van de zakenbank ING, bewijst het autistische gehalte
van de hedendaagse bankiers en bevestigt de noodzaak van argwaan en waaksheid
bij de burgers. Zolang bankiers met suggesties komen die burgers nog meer geld
kosten, zal het vertrouwen in de financiële wereld niet toenemen. Integendeel.
Dat geldt ook voor de bestuurders van de grote internationale ondernemingen.
Zolang zij zich niet excuseren voor de aangerichte ellende, zal het niet beter
gaan met dat broodnodige vertrouwen. Dan blijft het strompelen in Europa.

A. Oppenheim, Bussum

Kul  Bij ons op school mocht je echt niet blowen op het schoolplein, dus dat
deden we, 25 jaar geleden, in een portiek verderop. En wij hadden een heel mooie
coffeeshop op 150 meter afstand maar die hadden geen goeie waar, dus wij haalden
echte hasjiesj bij een klein Marokkaans coffeeshopje in Oost. Daar fietsten we
graag een halfuurtje voor om. Maar ik lees nu graag mee met de onhaalbare kul
die onze burgemeester bedacht heeft. Kan hij straks met zijn onuitvoerbare
beleid waar elke jongere lachend zijn schouders over ophaalt, een mooi wit
voetje halen in Den Haag.

Raoul Alderse Baas, Amsterdam

Recht   Tot mijn grote schrik lees ik dat justitie een aanvullende autopsie wil
laten uitvoeren omdat Richard Nieuwenhuizen misschien is gestorven aan een zwak
gestel i.p.v. aan zinloos geweld (Tel. 12/12). Het is in- en intriest dat er nog
mensen zijn die geloven in de onschuld van de daders. Ik voorzie dat die er
afkomen met een vrijspraak, omdat er niets bewezen kan worden. Laten we hopen
dat ik het verkeerd heb, maar ik ben bang dat in deze zaak niet het recht zal
zegevieren.

Bert Kruithof

Gedogen  Er mag in Amsterdam niet meer geblowd worden op de scholen. Ik wist
niet eens dat dit wél mocht. Maar met het gedogen van alles wat eigenlijk niet
mag (van drugs en declaraties tot een kabinet) is het niet verwonderlijk dat de
maatschappij ontspoort. Regels zijn er niet voor niets. Laten we allemaal
beginnen ons zo veel mogelijk aan die regels te houden. Verbeter de wereld en
begin bij jezelf. Veel succes.

Greet Netjes, Emmeloord

Kinderziekten  Fyra kampt met kinderziekten; NS kampt met kinderziekten;
ov-chipkaart kampt met kinderziekten; Rutte kampt met kinderziekten; mevrouw
Schultz kampt met kinderziekten. Maar de burger kampt met het ongemak.

J. van Dijk, Dronten

Kijkgeld  In de jaren zestig moest iedereen kijk- en luistergeld betalen, maar
niet iedereen deed dat, dus bedacht de regering: als we het via de belasting
doen en op het loon inhouden, betaalt vanzelf iedereen. Nu ze gaan bezuinigen op
de omroepen, krijgen wij (de belastingbetaler) het geld dan ook terug?

Peter Blokker, Nieuw Amsterdam

Eenzaam  Estelle Cruijff zit met Kerstmis alleen. Wat een droevig nieuws is dat
zeg. Zij is echter niet de enige. Er zijn heel veel weduwen en weduwnaars die
óók alleen zijn met Kerstmis. En dat is niet alleen dit jaar, maar
waarschijnlijk nog wel jaren en jaren. Als we daar nu eens bij stilstaan!
Prettig kerstfeest.

Ronald Kranenburg, Lisse

Boter  Hoeveel boter er in Gelderland wordt geproduceerd is niet precies bekend,
maar dat de Provinciale Staten van Gelderland boter op hun hoofd hebben, bleek
al uit de affaire-Verdaas. Erger is nog dat de rechter in juli 2011 al bepaalde
dat naast de declaraties van alle Statenleden uit 2009 ook die uit 2008 moeten
worden onderzocht. Maar de provincie ging hiertegen in beroep! Er lijkt voor
tienduizenden euro's foutief te zijn gedeclareerd, stelt Statenlid Van Bergen.
Op 17 december 2012 staat Van Bergen bij de Raad van State voor dit onderwerp.
Wij wensen hem veel succes, want de beerput moet open. Het gaat immers om het
geld van de burgers, die gedwongen worden om aan de PS belastingen te betalen.

B. Boulonois, Heiloo

Klucht  Wanneer houdt de gerechtelijke klucht rond Estelle Cruijff een keer op?
Het OM en de rechtbank willen al tijden van haar horen of een eerdere verklaring
die door haar is afgelegd al dan niet klopt. Vrij vertaald is er door haar
gelogen. Estelle heeft tijd voor allerlei flauwekul, maar niet voor de
rechtbank. Hoe zou het u en mij, het gewone volk, vergaan als wij dezelfde trucs
uithaalden? Het antwoord laat zich raden. Met dit gedoe diskwalificeren de
rechtbank en het OM zich, en daarmee de rechtsstaat.

Bertus van Veen, Strijen

Frisse wind  De Amsterdamse verkeerswethouder Eric Wiebes wil via de rechter de
maximumsnelheid op het westelijke deel van de ringweg A10 terugschroeven van 100
naar 80 kilometer per uur. Amsterdammers leven gemiddeld een jaar korter als
gevolg van luchtverontreiniging in de stad, aldus Eric. Een frisse wind door het
gemeentehuis zou de levensduur van veel Amsterdammers wel eens aanmerkelijk
kunnen verlengen.

Henk Mulder, Hasselt (Ov)

Compensatie  Prima idee van de Vereniging Eigen Huis. In tegenstelling tot een
extra heffing moet de regering de banken verplichten om de rente op alle lopende
en nieuwe hypotheken met 15 tot 20 procent van het huidige rentepercentage te
verlagen. In de eerste plaats zou dat de woningmarkt weer een heel eind op gang
kunnen krijgen en in de tweede plaats zouden de banken iets terug doen ter
compensatie van de puinhoop die zij in het verleden hebben veroorzaakt.

C. Bol, 's-Hertogenbosch

Trots  Een ambtenaar uit Voorburg had de dag van zijn leven, hij kon tenminste
toen hij thuiskwam aan zijn vrouw vertellen dat hij een boete had uitgedeeld aan
de man die een hobbelpaard voor zijn deur had staan. Wat heeft die man toch een
geweldig beroep. Wat zal zijn vrouw trots geweest zijn.

Mevr. Flens, Amsterdam

Kwaliteit  De publieke omroep gaat voor kwaliteitsprogramma's. Prima idee.
Jammer dat op Nederland 1 Earth flight wordt uitgezonden met tegelijkertijd op
Ned. 2 De Gouden Eeuw. Met een andere tijdsprogrammering hadden we op één avond
zowaar twéémaal naar een programma van kwaliteit kunnen kijken.

Myrna Ridderikhoff,

Brasschaat (B)

LOAD-DATE: 12 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               7 of 200 DOCUMENTS



                                  De Telegraaf

                           13 december 2012 donderdag

Eindelijk erkenning;
Militair krijgt elf jaar na bomexplosie alsnog Draaginsigne Gewonden

SECTION: 1; Blz. 5

LENGTH: 547 woorden


SOESTERBERG, donderdag De Nederlandse inzet in Irak of Afghanistan oogt
misschien spannender, maar dagelijks verrichten tien- tot vijftienduizend
militairen in eigen land belangrijke hand- en spandiensten voor gewone burgers
en civiele autoriteiten.  Wij gaan door waar anderen stoppen , zo betoogt de
hoogste militair van ons land, commandant der strijdkrachten generaal Tom
Middendorp. Eén van zijn veelgevraagde eenheden is de Explosieven
Opruimingsdienst (EOD). Jaarlijks worden deze bommenruimers zo'n tweeduizend
keer opgetrommeld. Ruim veertig keer per week. Dat loopt niet altijd goed af.

Ter begroeting steekt Gerard de Graaff (44) zijn linkerhand uit. Uit zijn
rechtermouw steekt een prothese waarmee hij net voldoende greep heeft om een
auto te besturen. Op 28 augustus 2001 verandert Gerards levend ingrijpend. Als
ploegcommandant van de Explosieven Opruimingsdienst (EOD) wordt hij naar
Rotterdam gedirigeerd. Daar is na een politieachtervolging een lege auto
aangetroffen met verdachte pakketjes in de kofferbak. Het is de dan 33-jarige
sergeant-majoor al snel duidelijk dat het geen routineklusje betreft. Liefst
vijf bompakketjes en drie handgranaten telt hij met zijn collega's. Gerard trekt
zijn bompak aan en vertrouwt op zijn ervaring.

Ditmaal loopt het anders. Het tweede bompakketje explodeert en rukt in één klap
Gerards hand en een flink deel van zijn onderarm eraf. Dat hij de daverende klap
overleeft, is louter te danken aan het veertig kilo zware beschermingspak en de
geluiddichte helm die hij draagt. Het bomharnas met de zwaar gehavende
rechtermouw staat nog altijd in het museum van de vorig jaar naar Soesterberg
verhuisde EOD-kazerne.

Gerard belandt in het ziekenhuis. Door het grote doorzettingsvermogen van de
landmachtmilitair krijgt hij al snel een prothese aangemeten, waarna de
revalidatie kan beginnen. Hij is drie maanden na het ongeval alweer vaak op de
EOD-kazerne te vinden.

In samenspraak met Defensie wordt Gerard in 2003 burgerfunctionaris op de
afdeling Arbo en Milieu van de EOD.  Maar in mijn hart blijf ik militair.
Ontmantelen van bommen is er niet meer bij, maar dat wil niet zeggen dat ik
achter mijn bureau zit als het spannend wordt. Ik ga geregeld mee om de acties
te filmen , vertelt De Graaff. Soms zwaait hij zijn collega's echter graag uit
bij de kazerne:  Die winterse klussen in de kou en regen lagen me al nooit, ik
haak liever aan in de zomer.

Omdat zijn verwondingen niet in het buitenland zijn opgelopen, komt hij
aanvankelijk niet in aanmerking voor het Draaginsigne Gewonden dat zijn
meerderen voor hem hebben aangevraagd. Met hulp van de militaire vakbond AFMP
begint De Graaff een jarenlange lobby om het gewondenkruis ook beschikbaar te
krijgen voor 'binnenlandse gevallen'. Met succes, want eerder deze week speldt
commandant der strijdkrachten Middendorp hem alsnog het prestigieuze insigne met
de inscriptie `Verwond, maar niet overwonnen' op.

De hoogste generaal is blij met de nieuwe regels:  Een derde van al mijn
militairen is betrokken bij vaak gevaarlijke nationale taken. Zij wagen hun
leven om onze vrijheid, veiligheid en welvaart te beschermen. Daarom verdienen
allen die waar dan ook in dienst van Nederland gewond zijn geraakt, de erkenning
en waardering die afstraalt van het Draaginsigne Gewonden.

LOAD-DATE: 12 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               8 of 200 DOCUMENTS



                                  De Telegraaf

                           13 december 2012 donderdag

Twee jaar geëist voor fatale klap burenruzie

SECTION: 1; Blz. 11

LENGTH: 269 woorden


Van onze correspondent ALMELO, donderdag De 61-jarige Henk van der W. heeft
gisteren twee jaar celstraf tegen zich horen eisen voor de geruchtmakende
mishandeling, met de dood tot gevolg, van zijn Turkse achterbuurman Aziz Kara
(64). Het OM vorderde tegen Henks echtgenote Ingrid een werkstraf van dertig
uur.

De zaak baarde veel opzien omdat Kara volgens Turkse organisaties het
slachtoffer zou zijn van racisme. Er werd destijds een stille tocht gehouden.

De familie Kara leeft al jarenlang in onmin met de buren Henk en Ingrid van der
W. De vete begon in 2005, toen het Turkse gezin aan de Violierstraat ging wonen.
Hun tuin grenst aan die van het Almelose gezin aan de Anjelierstraat. Ingrid
(60) beweert dat ze veelvuldig door haar buren werd bespied en dat ze jarenlang
telefonisch is gestalkt. Turkse muziek van de familie Azis werd door de
Almeloërs steevast beantwoord met oer-Hollandse smartlappen.

Eind juni sloeg de vlam in de pan toen de zoon van het gezin het aan de stok
kreeg met Ingrid. Toen Henk zich ermee bemoeide, sprong ook Aziz Kara
tussenbeide. Hij werd neergeslagen en klapte met zijn hoofd op de stoep. Hij
overleed aan zwaar hersenletsel.

Tegen zoon Wiebe is zes maanden celstraf waarvan de helft voorwaardelijk geëist
en een werkstraf van zestig uur. Hij gebruikte geweld tegen de zoon van het
slachtoffer.

Deniz, de zoon van Aziz Kara, kwam ook voor de rechter. Volgens justitie zou hij
wel geweld hebben gebruikt, maar hoeft hij geen straf te krijgen. Hij is volgens
het OM al genoeg gestraft. Hij raakte zijn vader kwijt en zat bovendien in
voorarrest toen zijn vader in het ziekenhuis lag.

LOAD-DATE: 12 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                               9 of 200 DOCUMENTS



                                  De Telegraaf

                           12 december 2012 woensdag

'Wij staan al tussen de mensen';
EO-voorman Arjan Lock blijft optimistisch

SECTION: 1; Blz. 2

LENGTH: 401 woorden


Ondanks alle veranderingen en bezuinigingen in omroepland blijft EO-directeur
Arjan Lock kansen zien.  Natuurlijk is het onbestaanbaar dat 30 procent van het
budget verdwijnt. Buitenproportioneel, een afrekening van mensen die denken dat
Hilversum een verspillende club is. Maar we moeten het nu wel met z'n allen gaan
oplossen, geloven in de eigen kracht en geen ruzie maken over wie de grootste
mag zijn.

Dat staatssecretaris Dekker (Media) ook in de toekomst een breed bestel voor
ogen heeft, is koren op de molen van Lock.  Wij proberen al zoveel mogelijk
mensen te bereiken vanuit onze levensovertuiging. Ik wil dat mijn dochter van
15, die niet op een christelijke school zit, aan haar vriendinnen vertelt dat
het verhaal van de EO de moeite waard is omdat wij het op een eigentijdse manier
vertellen.

Wij zullen ons profileren als de christelijke omroep van Nederland, met een
brede programmering. We zijn in feite de enige christelijke omroep die
overblijft. Wat ons betreft, moet ook het geluid van de kleine christelijke
omroeporganisaties als ZVK, IKON en RKK behouden blijven. Wij voelen ook de
verantwoordelijkheid om ons hiervoor in te spannen. Ze zijn bij ons van harte
welkom, net zoals iedereen die onze passie deelt om Jezus' verhaal te vertellen
én te leven.

Echt blij is de EO-voorman met projecten als The Passion  en het Kerstfeest op
de Dam .  The Passion  trok 20.000 bezoekers naar de Erasmusbrug in Rotterdam.
Als ik dan zie hoe Danny de Munk hoog in de lucht al die mensen toezingt, dan
ben ik zo trots. Dát is mijn EO. Of zoals dit jaar Youp van 't Hek, die ook wel
eens niet zo vriendelijke dingen over het christendom heeft gezegd, voorleest
uit de Bijbel tijdens ons kerstfeest... Niet in Barneveld, maar midden in de
hoofdstad, tussen de mensen, dáár wil de EO   ook   staan.

De kritiek dat dit slechts twee momenten zijn waarin alles samenkomt, wuift hij
weg.  Het gaat ons erom dat we met passie het verhaal van Jezus willen
vertellen. En dat doen we op verschillende manieren. Op 1 januari maakt Bert van
Leeuwen Nederland maakt het goed , waarin mensen 'sorry' tegen elkaar zeggen.
Want wat is er mooier dan het jaar met een schone lei te beginnen? Of neem het
nieuwe Geloven op 2 , waarin we vier werkdagen per week op zoek gaan naar mooie
verhalen in de wijk, de ervaringen van de gewone Nederlander. En ook naar
Nederland zingt  kijkt niet alleen onze eigen achterban."

LOAD-DATE: 11 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              10 of 200 DOCUMENTS



                                  De Telegraaf

                            8 december 2012 zaterdag

Politiek ernstig besmeurd;
'Er komt maar geen eind aan de reeks schandalen'

SECTION: 1; Blz. 2

LENGTH: 626 woorden


De afgetreden staatssecretaris van Economische Zaken heeft het imago van de
politiek geen goed gedaan. Niet alleen het geknoei en gesjoemel in zijn vorige
functie als Gelderse gedeputeerde vindt u schandelijk, maar de lof die andere
politici hem toezwaaien vindt u ook nogal twijfelachtig.  Volgens Samsom ging
maar om kleine bedragen... oftewel: je mag als bestuurder wel stelen, maar niet
te veel tegelijk.

Het schimmige declaratiespel dat Co Verdaas speelde in zijn tijd als
gedeputeerde van Gelderland, bevalt de deelnemers aan de Stelling van de Dag
allerminst. Op kosten van de belastingbetaler liet de bestuurder zich heen en
weer rijden tussen zijn feitelijke woonplaats Zwolle en zijn werkadres in
Arnhem. Omdat gedeputeerden verplicht zijn in de provincie te wonen waarvoor zij
werken, kocht Verdaas via een duistere constructie 1% van een bovenwoning in
Nijmegen, waarvandaan óók regelmatig woon-werkverkeer werd gedeclareerd, zonder
dat hij er werkelijk woonde.

Bizar gesjoemel, vindt u vrijwel unaniem. In de eerste plaats vindt 92% het een
heel redelijke vereiste dat gedeputeerden wonen in de provincie die ze besturen.
Maar Verdaas voelde zich zeker te goed voor de wet, veronderstelt u, en bleef
prinsheerlijk in Overijssel wonen.  Mensen in die posities denken dat ze boven
de wet staan en naast God.

Moraal  Dat Verdaas via een kunstgreep een verblijfsadres in Nijmegen ritselde
om er officieel ingeschreven te kunnen staan vindt 96% niets minder dan
oplichterij. Zelfs al is een en ander juridisch toegestaan, 92% vindt het
uiterst gênant dat een provinciebestuurder zich met zulke praktijken bezighoudt.
Mensen die vanuit publieke middelen worden betaald, moeten zichzelf een hoge
moraal opleggen en verre blijven van handig geritsel en bijdehand geknoei ,
schrijft u onomwonden.

De hele 'affaire-Verdaas' geeft 95% het onfrisse gevoel dat regels die wel
gelden voor de gewone man, voor bestuurders niet zo belangrijk zijn. En dat
terwijl  het nota bene onze bestuurders zijn die de wetten en regels
vaststellen, waar ze zelf de hand mee lichten of het niets kost. Moet Jan met de
Pet eens doen!

Driekwart vindt het merkwaardig amateuristisch dat Verdaas kon aantreden in het
kabinet-Rutte II, ook al was er al jaren gesteggel over zijn declaratiegedrag.
Driekwart vindt het premier Rutte aan te rekenen, ook al heeft de gebruikelijke
screening plaatsgevonden.  Het slecht controleren en selecteren is een blamage
voor Rutte en Samsom. Zomaar een regering in elkaar flansen is een slecht
signaal.

Moeizaam  Negen van de tien stemmers vinden de affaire-Verdaas dan ook
schadelijk voor het imago van het kabinet en dat maakte toch al zo'n moeizame
start.  Mijn gebrek aan vertrouwen in dit kabinet wordt bevestigd door dit soort
zaken , merkt menigeen op.  Dat zo'n sjoemelaar uitgerekend op Economische Zaken
eindigde  is verre van geloofwaardig.

Wat u betreft is een aantal zaken dan ook meer dan duidelijk. Voor 89% staat ook
als een paal boven water dat Verdaas nooit meer een politieke functie zou mogen
bekleden en hetzelfde percentage vindt een strafrechtelijk onderzoek op zijn
plaats. Nog meer deelnemers (93%) vinden het onrechtvaardig dat een bewindsman
die zichzelf willens en wetens in de problemen heeft gebracht, toch aanspraak
kan maken op een royale wachtgeldregeling.  Dus dat is nivelleren volgens de
PvdA: hardwerkende mensen hun geld afpakken en hun eigen fraudeurs met 9000 euro
per maand op de bank laten zitten. Schande!

Een deelnemer besluit kort en krachtig:  Wij moeten onze politici blindelings
kunnen vertrouwen. Profiteurs hebben wij al meer dan genoeg in ons land.

Johan Jansen

Maandag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: 7 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              11 of 200 DOCUMENTS



                                  De Telegraaf

                            8 december 2012 zaterdag

Geen verpakking bij afval;
Wat vindt u?

SECTION: 1; Blz. 9

LENGTH: 193 woorden


In Utrecht, anno 2012, moet het gebruikelijk worden om geen verpakkingen van
gedane aankopen zichtbaar bij het vuil te zetten.

Nee, men moet deze kartonnen dozen of andere verpakkingen onzichtbaar en
versnipperd wegstoppen in vuilniszakken. De maatregelen die de bewoners moeten
nemen, worden gevraagd vanuit de wijkraden, gemeente en politie om woninginbraak
en diefstal te voorkomen. Zo wordt bijvoorbeeld ontraden om de verpakking van
een nieuwe breedbeeld-tv niet bij het vuil te zetten, omdat dit dieven op een
idee kan brengen.

In Nederland, anno 2012, wordt bij Koninginnedag - ter beveiliging - zomaar
tientallen blikken agenten opengetrokken, of bij voetbalwedstrijden wordt de ME
gemobiliseerd, zodat alles 'normaal' kan verlopen.

Prioriteiten  Ja, ja, de politiek , zowel op landelijk, provinciaal en lokaal
niveau, weet wel waar de echte prioriteiten gelegd moeten worden. De bescherming
van de gewone burger gaat ten koste van allerlei evenementen.

Agaath Slobbe

Wilt u ook reageren op onze berichtgeving of wilt u iets kwijt over Utrecht
en/of regiogemeenten? Mail dan naar utrecht@telegraaf.nl De redactie behoudt
zich voor e-mails/brieven in te korten.

LOAD-DATE: 7 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              12 of 200 DOCUMENTS



                                  De Telegraaf

                            7 december 2012 vrijdag

Visserslatijn voor 'Brüders'

SECTION: 1; Blz. 2

LENGTH: 349 woorden


Hij vist niet naar complimenten. Hij wil domweg dat de harmonie terugkomt in
Europa.  Het is namelijk behoorlijk aan gruzelementen. De oplossing? Er moet een
mooi optimistisch volkslied komen, om weer een eenheid te vormen.

Cor Spinhoven  zit naast de gaskachel in zijn kleine winkeltje in de Bos en
Lommerbuurt. Hij praat honderd uit. De ras-Amsterdammer maakt doorgaans
kwaliteitshengels, maar heeft nu een hoger plan opgepakt.

En ik wil wel een ontmoeting met mevrouw Kroes. Ze is medearchitecte van dit
Europa. Als ze niet hier wil komen, koop ik wel een treinticket naar Brussel. Ze
moet zien dat de gewone man dichterbij oplossingen kan zitten dan wereldvreemde
politieke bollebozen.

Volgens het visgeweten lijdt dit continent en staan mensen elkaar naar het
leven.  Steeds meer zelfmoorden en verdriet. Grieken vinden we uitvreters,
Spanjaarden zien we ook al niet zitten. De Ieren? Ook geen best volk. En wij
zijn hun boze mede-Europeanen. Maar wijs niet naar de gewone man. Wijs naar de
politiek die dit allemaal heeft veroorzaakt.

Ondertussen is Bert Bieshaar  binnengekomen. De trouwe klant mengt zich in het
gesprek.  Maar Cor, we hebben een Europees Volkslied Alle Menschen werden
Brüder, onderdeel van de 9e van Beethoven met de tekst van Schiller. Prachtig!

De reactie van Spinhoven:  Weet ik, maar man wat word je daar een portie
depressief van. Er hangt bovendien wat mij betreft een adelaar boven.

Binnen vijf minuten komen de vissers tot de conclusie dat het tijd wordt voor
vervanging. Hoe dat aangepakt moet worden, zonder dat de ene natie vindt dat de
andere natie domineert.  Gewoon 27 coupletten, ieder land één. Organiseer er een
mooie grote show omheen en een lotto die bepaalt met welk couplet wordt begonnen
, aldus de mannen unaniem. Over de taal wordt nog nagedacht. Visserslatijn valt
in ieder geval af.

R.H.

Cor

Spinhoven hengelt naar erkenning voor zijn standpunt:

Er moet

een mooi optimistisch volkslied komen, om weer een eenheid te vormen.

Spinhoven probeert klant Bert Bieshaar te overtuigen:  Er hangt wat mij betreft
een adelaar boven.

FOTO'S: HANS VAN TILBURG

LOAD-DATE: 6 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              13 of 200 DOCUMENTS



                                  De Telegraaf

                           6 december 2012 donderdag

'Studs' uit de  middeleeuwen

SECTION: 1; Blz. 23

LENGTH: 317 woorden


EXPOSITIE   De modetrend van dit moment, het versieren van riemen, tassen en
schoenen met klinknagels (studs), stamt in feite uit de middeleeuwen. Niet
alleen de spijkers met kopjes maar ook sierbeslag in de vorm van hartjes,
bloemen, sterren, kruisen en schedeltjes was tussen 1300 en 1600 al volop in de
mode.

Op de expositie Middeleeuws chic , die net is geopend in het Rijksmuseum van
Oudheden in Leiden en tot 15 september 2013 duurt, is een selectie gemaakt uit
de 1500 stukjes Nederlands middeleeuws sierbeslag, die het museum bezit. Het is
een kleine, maar boeiende tentoonstelling, die laat zien hoe riemen van mannen
en vrouwen tegelijkertijd verstevigd en met patronen versierd werden. Dat gold
ook voor hondenriemen en paardentuig.

Omdat men geen zakken in zijn kleren had, droeg vrijwel iedereen een riem waar
van alles aan kon worden gehangen. We kunnen dat zien op kopieën van
schilderijen van o.m. Jan van Eijck, Gerard David en Rogier van de Weijden. De
tasjes die aan deze riemen hingen, hadden zelf ook weer sierbeslag en er waren
ook sierstukjes in de vorm van een tas.

Het gewone volk kopieerde het gouden en zilveren sierbeslag van de rijken in
koperblik en tinlood. Typisch Nederlands zijn de vele sierletters. Het meest
voorkomend is AM, wat staat voor Ave Maria. Op schilderijen draagt Maria ook
vaak een riem, die verwijst naar haar kuisheid. Versierde riemen werden ook vaak
als huwelijkscadeau gegeven. Ze dragen dan vaak symbolen als hartjes met
gekruiste pijlen, ineengeslagen handen, of de letters AMOR. De doodskopjes waar
liefhebbers van heavy metal bands nu mee shockeren, stonden toen voor Memento
Mori (Gedenk te sterven).

Bij de expositie is het boek 'Middeleeuwse mode in metaal'  verschenen van
Annemarieke Willemsen en Marlieke Ernst. Verder te zien in het RMO: 'Egypte van
Hollywood'  met o.a. de kroon die Elizabeth Taylor droeg als Cleopatra.
www.rmo.nl  Thea Detiger

LOAD-DATE: 5 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              14 of 200 DOCUMENTS



                                  De Telegraaf

                           6 december 2012 donderdag

Twee mannen

SECTION: 1; Blz. 13

LENGTH: 344 woorden


PVV-leider Geert Wilders heeft 'Henk en Ingrid'. Voor de Belgische premier Elio
Di Rupo zijn 'Frédéric en Kevin' zijn Jan met de pet.

Henk en Ingrid zijn meer stereotiep dan hun Belgische evenknieën. De boegbeelden
van Wilders zouden in een koophuis in een Vinex-wijk wonen, met twee
schoolgaande kinderen, een modaal inkomen, rijden graag auto en stemden ooit
PvdA.

Kevin en Frédéric zijn ook fictief, worden niet opgevoerd als stel en zijn
lastiger te typeren. Medewerkers van de premier beweren dat het personen van
vlees en bloed zijn samengesteld uit de vele brieven die de premier krijgt. Di
Rupo haalt ze graag aan als twee Belgen, een Vlaming en een Waal, die zich
zorgen maken over de toekomst van het land.

Een handig stijlmiddel in de gortdroge speeches die hij dikwijls aflevert in het
parlement. Het maakt je verhaal emotioneler waardoor meer empathie wordt
gecreëerd.

Een truc die de Amerikaanse president Obama vaker toepast, maar dan met meer
succes en impact. Obama deed het onlangs nog bij zijn verkiezingsspeech door te
verwijzen naar een 8-jarig kankerpatiëntje uit Ohio. Door de hervormingen van de
president in de gezondheidszorg zou het gezin van dit kindje niet meer
financieel onderuit gaan door de kosten. Vier jaar eerder gebruikte de Amerikaan
nog het archetype Joe the  Plumber, een Amerikaanse loodgieter die toen een
belangrijke rol speelde in zijn verkiezingsstrijd.

Kevin en Frédéric blijven momenteel ook aardig hangen in de Belgische media en
onder de bevolking. Zo was de Vlaamse krant Het Laatste Nieuws er als de kippen
bij om de Kevins en Frédérics van België aan het woord te laten met hun
persoonlijke relaas. Vooral de tranentrekker van een 24-jarige Kevin, die weer
bij zijn ouders moet wonen sinds zijn scheiding, hakte erin.

Kevin en Frédéric zullen nog wel wat langer politiek worden gebruikt, al zijn de
grappen niet van de lucht.  Niet gek dat onze premier juist weer voor twee
mannen kiest , zo lacht een wat cynische Belgische collega als hem gevraagd
wordt naar het nieuwe fictieve duo van België.

buitenland@telegraaf.nl

LOAD-DATE: 5 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              15 of 200 DOCUMENTS



                                  De Telegraaf

                            5 december 2012 woensdag

Protest in stilte;
Paul Rosenmöller:  Somberheid  troef in Portugal

SECTION: 1; Blz. 2

LENGTH: 404 woorden


Nergens heeft de eurocrisis zo genadeloos toegeslagen als in Zuid-Europa. De
torenhoge schuldenlast en de werkloosheid dompelen de inwoners in diepe ellende.
Wij roepen vaak dat het corrupte landen zijn die potverteren en ons de rekening
sturen. Maar in de vierdelige IKON-serie Paul Rosenmöller en de scherpe randen
van de euro  horen we ook de rampzalige gevolgen. Schrijnende verhalen van
gewone burgers, boos en gekwetst, uit Portugal, Spanje, Italië en Griekenland.

Als eerste reist Rosenmöller naar Portugal, waar hij de jaarlijkse pelgrimage
naar Fatima bezoekt. Het bedevaartsoord, waar begin vorige eeuw Maria zou zijn
verschenen, wordt vanwege de crisis extra druk bezocht.  Religie verbindt ons ,
zegt Gina Vicente. De vrijwilligster in een r.-k.-opvanghuis constateert dat de
crisis nu in alle geledingen voelbaar is.  Tot voor kort was het ieder voor
zich, nu zoekt men steun bij elkaar.

Sofia Botelho (28) heeft samen met haar moeder vijftig kilometer gelopen om de
Maria-processie bij te wonen.  Ik voel me een beetje triest , zegt ze.  Vorig
jaar was ik hier nog met mijn vader, die helaas is overleden. Ik hoop hier
troost en vrede te vinden. Iedereen verdient geluk. Ik wil mijn dochtertje een
toekomst geven, maar dat is erg moeilijk.

De 26-jarige Vera Lucia, net afgestudeerd, geeft zichzelf en de maatschappij de
schuld van de malaise.  We dachten dat we alles konden krijgen wat we wilden ,
zegt de jonge vrouw.  De mensen zijn egoïstischer geworden. Er wordt met afgunst
gekeken naar mensen met een baan.

Hoe gevoelig dat ligt, ontdekt Rosenmöller in Lissabon, waar hij getuige is van
een arbeidersdemonstratie tegen Europa. De econoom Eugenio Rosa is weinig
hoopvol.  Brussel moet ons meer tijd gunnen om orde op zaken te stellen. Zo
niet, dan ziet het er heel somber uit voor onze gezinnen.

Ook de visserij, jarenlang de kurk waar de Portugese economie op dreef, is zwaar
getroffen.  Aveiro was de belangrijkste vissershaven, nu is mijn boot de laatste
, zegt kapitein Joao Adelino.  Het bestaan is onzeker geworden, maar wij zijn
geen klagers.

Zijn vrouw Custadia vult aan:  In tegenstelling tot de Spanjaarden zijn wij geen
volk van wilde demonstraties. Portugezen protesteren in stilte.  Het kleine
altaar in huis, ter ere van Onze Lieve Vrouw van Fatima, is voor haar een anker
van hoop en vertrouwen.  Als Jaoa op zee is, steek ik hier altijd twee kaarsjes
aan en bid ik om zijn behouden terugkeer.

LOAD-DATE: 4 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              16 of 200 DOCUMENTS



                                  De Telegraaf

                            4 december 2012 dinsdag

Ga weer schrijven, dat helpt mensen aan het werk

SECTION: 1; Blz. 6

LENGTH: 931 woorden


Er zijn al veel werklozen, en dan werken we er zelf hard aan mee dat er nog veel
meer mensen werkloos worden. Waarom tankt iedereen bij onbemande
benzinestations? Waarom sluiten velen een digitale zorgpolis af waarbij je alles
zelf moet doen via internet? Waarom belt iedereen met een
maatschappij/leverancier? Doordat we dat doen staan er straks weer meer mensen
op straat. Mensen, denk na. Ga weer schrijven met de energiebedrijven, de
zorgverzekeraar etc. Dan kunnen er weer mensen aan het werk. Ook postbezorgers!
Tevens heb je het antwoord zwart op wit staan. Hoe vaak is het niet zo dat door
de telefoon allerlei dingen worden toegezegd die achteraf niet blijken te
kloppen?

E. de Vries, Zwolle

Nivellering  Volgens de jongste opiniepeiling van Maurice de Hond staat de PvdA
op 24 zetels, de VVD, de PVV en de SP elk op 22 zetels, het CDA en de D66 elk op
18 zetels. De nivelleringspoging van dit kabinet heeft zo te zien zijn doel
bereikt, het aantal zetels tussen de partijen verschilt nu nauwelijks. Dit
kabinet presteert toch niet zo slecht als men denkt.

Danny Lim, Wassenaar

Lumineus   Zou het voorstel van de PvdA-bewindsman om een vrijwillige vleestaks
in te voeren misschien ook van toepassing kunnen worden op de benzineprijzen? Om
de pomphouder tegemoet te komen en hem veel tijd en rekenwerk bij de kassa te
besparen, plaatsen we gewoon twee benzinepompen. Een voor het tanken zonder taks
en een voor tanken met taks. Aan de klant laten we dan de vrije keus. Waarom zou
dit lumineuze voorstel van onze bewindsman per slot van rekening ook niet kunnen
werken bij de keuze van wel/niet taksvrij tanken?

Jan ter Steeg, Hooglanderveen

Nog een  Kan Mark Rutte nog één belofte breken, die van  wij Rutte en Samsom
zitten de vier jaar uit ? Dat zou een gebroken belofte zijn, waar wij in
Nederland wel ons voordeel mee kunnen behalen.

De Groot, Veenendaal

Amarantis   Wat de bestuurders van de scholengemeenschap Amarantis betreft,
sloeg de naam Amarantis kennelijk op de eeuwige groei en bloei van de primaire
en secundaire arbeidsvoorwaarden zoals hun inkomen en leaseauto s.

Hans Louwman, Zoetermeer

Uitkeringsstop  In het artikel over de uitkeringsstop Marokko (Tel. 01/12) wordt
als reden dat de aow-uitkering wordt gespaard, vermeld dat hiervoor tijdens het
werkzame leven zou zijn betaald. Dat is niet zo. Er is weliswaar aow-premie
betaald, maar de aow is een omslagstelsel waarbij de premiebetalers de
uitkeringen van de aow-gerechtigden van dat moment financieren. Het is niet voor
niks dat door de vergrijzing het stelsel onbetaalbaar wordt. Er is dus geen
reden om deze uitzondering te maken.

Andries Forger

Floortje  Het bijtgrage spinnetje Floortje moet beschermd worden (Tel. 29/11).
Floortje is als verstekeling in een Afrikaanse trommel in dit land gekomen. Is
dus niet van Nederlandse origine en is giftig! Straks blijkt nog dat het beest
een vrouwtjesspin is (de naam doet dat vermoeden) en misschien in blijde
verwachting. Dan heb je meteen een heel leger Floortjes! Kan iemand mij
uitleggen hoe een hier niet thuishorend beest hier beschermd zou moeten zijn?
Welk uitheems insect zou hier nog meer beschermd moeten worden: de malariamug
soms?

Jetty de Heer Joha, Naaldwijk

Pot en ketel  Waar haalt Wilders het lef vandaan om Rutte te verwijten dat hij
de politiek schaadt (Tel. 01/12). De afgelopen jaren hebben Wilders en zijn
PVV-kompanen niet anders gedaan dan de Nederlandse politiek en Nederland voor
gek zetten. Enige zelfreflectie zou op zijn plaats zijn, meneer Wilders. Hier
gaat het Nederlandse spreekwoord op: De pot verwijt de ketel dat hij zwart ziet.

Lammert Kooi,

Leeuwarden

Bouw  Premier Rutte is niet van plan de bouw een financiële impuls te geven
ondanks de vele faillissementen in die sector. Zijn mening is dat het geld
verdwijnt in een oude sok of het gaat naar het buitenland (Tel. 01/12). Het komt
slechts ten dele op de plek waarvoor het bedoeld is, aldus Rutte. Het zou goed
zijn als hij hetzelfde standpunt innam als het gaat over de vele onzinnige
subsidies en niet te vergeten de ontwikkelingshulp.

Ant. Rijkaart, Hazerswoude

Operatie  De VVD wil falende medici aanpakken. Is het geen goed plan dat ze
eerst falende politici gaan aanpakken, te beginnen bij hen zelf? Dat zal op zich
al een hele operatie zijn.

F. v. Ommeren, Noordwijkerhout

Stimuleren  Onze bouwvakkers zitten werkloos thuis en worden betaald voor het
niet bouwen van nieuwe huizen. Onze wegenbouwers zitten ook werkloos thuis en
worden betaald voor het niet bouwen van onze wegen. De toeleveringsbedrijven
zitten daardoor eveneens zonder werk en hun werknemers zitten thuis met een
uitkering. Het weinige werk wat er nog is, wordt verricht door buitenlandse
werknemers die hier weinig besteden en betalen omdat zij thuis betere
belastingregels hebben. Hoezo werkloosheid bestrijden en economie stimuleren?

A.N. van den Berg,Naaldwijk

Tentenkamp   De eisen van uitgeprocedeerde asielzoekers rijzen de pan uit. Ze
keren terug naar het tentenkamp omdat de aangewezen plaats niet bevalt. De
enorme puinhoop die ze op het tentenkamp hebben achtergelaten, de gigantische
kosten voor allerlei procedures om hier te blijven waar de belastingbetaler voor
kan dokken, ja, die willen we niet zien, we pakken liever de hardwerkende
Nederlanders op, die bijvoorbeeld nog een bekeuring hebben openstaan, die gaan
de politiecel in.

J. Ploeg, Apeldoorn

Ouders  Nu is er een vader doodgetrapt door kinderen, bij een voetbalspelletje.
Is het nog wel een spel? Ouders: neem jullie verantwoordelijkheid! Voed je
kinderen goed op! En hopelijk houden ze die kinderen nu eens echt vast

L. de Vries,

Hoofddorp

LOAD-DATE: 3 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              17 of 200 DOCUMENTS



                                  De Telegraaf

                            3 december 2012 maandag

Zó leuk

SECTION: 1; Blz. 5

LENGTH: 166 woorden


Treurige opsomming van meneer Wilders in dat Telegraafinterview van zaterdag.
20013 rampjaar voor Henk en Ingrid  Alle vertrouwen weg  Bijna recessie  Grote
puinhoop  Woedend volk .

Met welk woord kan de gemoedstoestand van meneer Wilders nu  t best worden
gevangen?  Opgewekt , vermoedt  s lands beste politiek verslaggever Paul Jansen
in het verhaal en jawel, alweer raak. Op-ge-wekt! Meneer Wilders:  Ik vind het
steeds leuker worden!  Zó leuk dat hij vrolijke visioenen krijgt van Rutte,
gelijk Willem V afgezet door andersdenkenden. Zonder geweld, dat nog wel. Hoe?
Ook goede regeringsvoorstellen verwerpen als daardoor  t kabinet valt

En dan, meneer Wilders? Meer PVV-zetels, maar niet de meerderheid, daarom met
louter nog vijanden in de Kamer chronisch stampvoetend in de oppositie. Dus nog
meer nivellering, méér crimineel gepamper, méér ontwikkelingshulp, méér geld
naar Griekenland, méér wegenbelasting, méér moskeeën  Wat meneer Wilders daarvan
vindt? Hij vindt het steeds leuker worden.

LOAD-DATE: 2 December 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              18 of 200 DOCUMENTS



                                  De Telegraaf

                            1 december 2012 zaterdag

Kiezers vernacheld ;
PVV-leider GEERT WILDERS rekent keihard af met  arrogante  VVD

SECTION: 1; Blz. 1

LENGTH: 1729 woorden


Het was even slikken, na de verkiezingsnederlaag op 12 september. Maar nu is
Geert Wilders terug. Zijn PVV slijpt de messen tegen het kabinet van VVD en
PvdA. Als oppositieleider wil de partij komend jaar binnen en buiten de Kamer
vol in de aanval gaan tegen een coalitie die wordt aangevoerd door een
arrogante  premier. Een premier waarmee de PVV als gedoogpartner zo goed
zakendeed. Maar, zegt Wilders nu: Rutte is een kameleon, een pure
machtspoliticus. En zijn tweede kabinet moet zo snel mogelijk weg.
Het is alsof de duvel ermee speelt. Terwijl Geert Wilders in het Tweede
Kamergebouw op een loopbrug poseert voor een fotoshoot, slaakt beneden een
groepje bezoekers een gil. Het zijn gesluierde moslimvrouwen, die plots oog in
oog staan met de PVV-leider. Even staren ze elkaar wat onwennig aan, maar al
snel komen vanuit de lange zwarte gewaden mobieltjes tevoorschijn. Er wordt
gewezen, gegiecheld en gekiekt. Want anti-islam of niet, Wilders is een bekende
Nederlander. Als een filmster zwaait hij terug.

Het voorval geeft aan hoe betrekkelijk de dingen soms kunnen zijn. Wilders
beledigde moslimvrouwen tot op het bot door hun hoofddoekjes als  kopvodden  weg
te zetten, en andersom geldt dat de PVV-leider door ernstige bedreigingen uit
islamitische hoek al vele jaren niet meer als een vrij mens door het leven kan.
Op deze ochtend lijkt dat allemaal even vergeten. Al houden Wilders  bewakers de
situatie strak in het oog.

Wilders oogt niettemin ontspannen. Zoals hij gedurende het hele interview een
opgewekte indruk maakt. Het chagrijn van de stevige verkiezingsnederlaag   de
PVV verloor op 12 september meer dan een derde van haar zetels   lijkt
verdwenen. En de kater van de overstap van gedoogpartner naar de
oppositiebankjes, weg van de macht, lijkt verleden tijd.  In het begin was het
wel even slikken na de verkiezingsuitslag, eerlijk is eerlijk , geeft Wilders
toe.  Maar ik vind het steeds leuker worden. We zijn de grootste oppositiepartij
en het wordt ons vrij gemakkelijk gemaakt door een kabinet dat er een enorme
puinhoop van maakt. Er zijn zo veel beloften gebroken, de mensen zijn zo straal
voor de gek gehouden dat ik iedere dag vier debatten zou kunnen vragen om het
kabinet de oren te wassen.

Als het zo n puinhoop is, denkt u dan ook: dat heb ik veroorzaakt door weg te
lopen uit het Catshuisberaad?

Nee, dat is het verschil met een halfjaar geleden. Heel veel mensen snappen nu
waarom we niet akkoord zijn gegaan met het pakket uit het Catshuis. M n mailbox
zit vol met mensen die zeggen: meneer Wilders, wat goed dat u destijds niet
heeft ingestemd.

Toch wordt nu een verkiezingsprogramma uitgevoerd dat nog veel slechter uitpakt
voor de PVV-kiezer. Wat is dan de winst?

Wij zullen nooit tekenen voor een programma van lastenverzwaringen dat de
hardwerkende Nederlander pakt, dat de oudere pakt en het land kapot bezuinigt.
We zitten nu bijna in een recessie, het slechtste wat je dan kan doen is de
belastingen verhogen. Dat is slecht voor de Nederlandse economie. Ik ben als een
kind zo blij dat we niet hebben getekend voor een pakket van lastenverhogingen.
Wij hebben onze rug rechtgehouden. We hebben ons niet laten ringeloren om mee te
gaan met onzinnige bezuinigingen.

Die bezuinigingen komen er nu alsnog. De PVV raakt bovendien ook op de
arbeidsmarkt verworvenheden kwijt en er komen regelingen waar uw partij van
gruwelt, zoals een kinderpardon?

Ja, maar niet onder onze verantwoordelijkheid. Het gebeurt nu door een partij
die  a  beloofde en  b  deed. Kiezers, ook onze kiezers die strategisch op de
VVD hebben gestemd, zijn straal voor de gek gehouden. De kiezers zijn vernacheld
door de VVD. De liberalen gaan in bed met de grootste vijand en breken alle,
álle beloften die ze gedaan hebben.

Elke partij moet compromissen sluiten voor de macht?

Natuurlijk, we leven in een coalitieland. Iedereen snapt dat je water bij de
wijn moet doen. Maar dat betekent niet dat als je een broek draagt, je in een
keer een jurk aan moet doen, als je een man bent. Rutte heeft zijn ziel en
zaligheid verkocht aan de PvdA. De VVD stond voor belastingverlaging, was tegen
extra geld naar Griekenland, tegen nivelleren, voor het veiligstellen van de
hypotheekaftrek. Ze hebben alles gebroken.

Schaadt dat de VVD of de hele politiek?

Dat schaadt in eerst instantie de VVD, maar ook de hele politiek. Rutte heeft
een grens overschreden. Waarom zouden mensen nog vertrouwen hebben in politici
als ze op alle punten het tegenovergestelde doen van wat ze beloven? De kloof
tussen burger en politiek is hierdoor groter geworden. Mensen zijn woest. Ik
vergelijk de situatie met die van ruim tweehonderd jaar geleden, aan het einde
van de achttiende eeuw. Nederland zat destijds in een grote economische crisis.
Er was een arrogante regent aan de macht: Willem V. Nu hebben we Rutte II. Toen
kwamen de patriotten, die hebben hem af kunnen zetten. Dat moeten wij ook doen.
Natuurlijk niet via een gewapende revolutie, maar met democratische middelen. Ik
voorspel dat 2013 het grote rampjaar wordt. Het kabinet wil komend jaar alle
bezuinigingen boven de 50 miljoen op de rails zetten. Wij gaan dat jaar alles
doen om het kabinet weg te krijgen.

Betekent dit dat de PVV in de Eerste Kamer, waar VVD en PvdA geen meerderheid
hebben, consequent tegen kabinetsplannen zal stemmen om de coalitie te laten
ontsporen, bijvoorbeeld op het justitie- of migratiedossier?

Onze senaatsfractie gaat daar zelf over, maar zij zullen keihard oppositie
voeren. Dat wil niet zeggen dat we altijd tegen ieder wetsvoorstel gaan stemmen.
We zullen iedere kans aangrijpen om het kabinet te laten vallen, maar goede
voorstellen gaan we niet verwerpen. Tenzij het kabinet daardoor zou vallen.

U heeft als gedoogpartner in het vorige kabinet nauw met premier Rutte
samengewerkt. U kent hem goed. Is Rutte zo weinig geworteld aan het liberale
gedachtegoed?

Ik was in de VVD zijn mentor. Rond 2002, toen hij net begon. Ik zag een talent,
een handige jongen. Maar ik zag ook de linkse inborst, want Rutte was in die
dagen voorstander van een fusie met D66. Hij is een kameleon, kan zo van mening
veranderen. Toch denk ik dat Rutte nu het dichtste bij zichzelf is. Hij is meer
een linkse jongen van nature. En een machtspoliticus! Rutte is wel een
glimlachende aardige man, maar hij verkoopt zijn ziel en zaligheid om in het
Torentje te mogen blijven. Hij is de koning van de wisselende politieke
contacten. Hij bedrijft politieke polygamie. Hij heeft het met de PVV gedaan,
met de SGP, met D66, CU en GL en nu met de PvdA. Hij heeft met iedereen in bed
gelegen, op de SP na. Niet met het doel om Nederland beter te maken, maar om
zelf op het pluche te blijven. Alleen, niemand gelooft hem meer.

U zegt dat Rutte met iedereen in bed ligt en zo makkelijk punten weggeeft?

Zo is dat

Waarom is het u dan niet gelukt in het Catshuis om de VVD tot meer
inschikkelijkheid te bewegen?

Rutte wilde per se in 2013 een begrotingstekort onder drie procent. Dat is
onhaalbaar. Dan bezuinig je het land kapot.

Heeft u eigenlijk nog contact met Rutte?

Ja hoor, niet intensief, maar we sms en nog wel eens. Als er een aardige
spotprent in de krant heeft gestaan, bijvoorbeeld.

U bent nu oppositieleider tegen het kabinet-Rutte II. Hoe bevalt die rol?

Oppositieleider ben je niet, dat moet je verdienen. Kijk maar naar Job Cohen. Ik
moet iedere dag voor mijn kiezers vechten. Ik neem hun steun nooit voor lief. We
zullen nu als oppositiepartij zelf zaken moet agenderen in plaats van dat we
steun geven aan de uitvoering van een regeerakkoord. Dat wil ik niet alleen in
de Kamer doen, maar ook erbuiten. Op straat. Wij moeten naar de mensen toe om
hen in het rampjaar 2013 te steunen.

Aha, u gaat de SP kopiëren. Gaat u ook soep uitdelen?

Ik heb niets met de SP. Veel thema s zijn ook anders. We gaan bijvoorbeeld op
moskeetour, naar plekken waar moskeeën gebouwd dreigen te gaan worden. Wij gaan
de mensen helpen om dat tegen te houden, of in ieder geval de moskeeën buiten de
bebouwde kom te krijgen.

Opmerkelijk. We horen u namelijk bijna nooit meer over de islam

De islam is een thema dat alleen maar groter wordt. In de beeldvorming is het nu
minder omdat het over de economische crisis gaat, maar de islam is de reden
waarom ik de PVV heb opgericht. Het leeft ook, zie nu weer die halalwoningen in
Amsterdam. Ik ga de islam volgend jaar weer op de agenda zetten, in het
buitenland, maar ook hier.

Critici zullen zeggen, u wisselt uw thema s net zo makkelijk in als Rutte zijn
standpunten.

Dat is gemeen, want dat is niet zo. Rutte verandert van standpunt, wij niet. Wij
roepen bijvoorbeeld al jaren dat de Grieken uit de euro moeten. Nu doet de
ChristenUnie het ook.

Over de euro gesproken, er wordt weer gesleuteld aan de afspraken met
Griekenland. Ze hoeven minder rente te betalen. Vreest u nog meer concessies,
zoals het kwijtschelden van schulden?

Wij zouden het liefst geen cent geven aan Griekenland en andere EU-landen. Maar
zolang daar geen Kamermeerderheid voor is, moeten wij op z n minst de garantie
hebben dat al het geleende geld terugkomt. Daarom vind ik dat wij de goudstaven
uit die landen hierheen zouden moeten halen. Die krijgen ze alleen terug als
iedere cent is afbetaald. Griekenland heeft 11 ton aan goud ter waarde van 4,5
miljard euro, Portugal heeft 382 ton goud ter waarde 15 miljard, Spanje heeft
meer dan 11 miljard euro aan goud, Ierland een kwart miljard. Wij moeten fysiek
die goudstaven als onderpand hierheen halen.

Maar meneer Wilders, dat kan toch helemaal niet?

Alles kan! Huur een bus, en ik rij de staven persoonlijk naar Nederland. Ik heb
een groot rijbewijs.

Tot slot. Heeft u na de verkiezingen van 12 september wel eens getwijfeld of u
nog door wilde gaan in de Haagse politiek?

Nee, geen moment. De PVV heeft een goede toekomst. Zolang de kiezer mij wil
hebben, blijf ik de kar trekken.

Dat was nou net de vraag, want u heeft negen zetels verloren

Ik denk dat er vooral strategisch is gestemd.

Heeft u eigenlijk een opvolger klaar?

Er is geen opvolger klaar, maar ik ben niet gek. Ik denk daarover wel na. Nu is
het niet aan de orde. Ik zie kansen te over voor de PVV. Wij gaan de zetels die
we op 12 september hebben verloren meer dan terugverdienen.

Geert Wilders op de loopbrug in het Tweede Kamergebouw. Rechtsonder een groepje
gesluierde moslimvrouwen, dat net een rondleiding krijgt.

foto: matty van wijnbergen

LOAD-DATE: 30 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              19 of 200 DOCUMENTS



                                  De Telegraaf

                           29 november 2012 donderdag

Burger snapt het soms niet meer

SECTION: 1; Blz. 3

LENGTH: 216 woorden


Van onze

parlementaire

redactie

DEN HAAG,

donderdag

Onze samenleving dreigt zo complex te worden dat mensen aan de onderkant
gedesillusioneerd afhaken. Deze boodschap stelde Nationale ombudsman Alex
Brenninkmeijer gisteren centraal in de Kees Lunshoflezing in het Haagse
perscentrum Nieuwspoort. Brenninkmeijer vindt dat er meer aandacht moet komen
voor de problemen die gewone burgers raken.

Het was de vijfde keer dat er een lezing werd georganiseerd ter nagedachtenis
van de vermaarde, eind 2007 overleden politiek commentator en
adjunct-hoofdredacteur van De Telegraaf. Volgens Brenninkmeijer wordt ons
systeem steeds complexer waardoor de spanning in de samenleving steeds groter
wordt. Ook wordt er, zo denkt hij, te weinig rekening gehouden met
uitvoerbaarheid van beleid. Burgers komen daardoor te makkelijk in de problemen.
Nieuwspoort-rapporteur was dit jaar prof. Hertogh die de  relatiecrisis  tussen
de politiek en rechtspraak uitdiepte. Volgens hem maken de twee elkaar zwart om
zelf zo goed mogelijk uit de verf te komen.

Alex Brenninkmeijer houdt zijn gehoor in Den Haag voor dat er meer aandacht moet
komen voor de problemen die gewone burgers raken. Aan de Nationale ombudsman
viel de eer te beurt de naar Telegraafjournalist Kees Lunshof vernoemde lezing
te geven. foto: serge ligtenberg

LOAD-DATE: 28 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              20 of 200 DOCUMENTS



                                  De Telegraaf

                           28 november 2012 woensdag

Deze Melkertbaan zal wel het nodige gaan kosten

SECTION: 1; Blz. 6

LENGTH: 987 woorden


PvdA-coryfee Ad Melkert krijgt van Hans Spekman een nieuwe baan aangeboden. Hij
mag een naar hemzelf vernoemde commissie oprichten om  linkse oplossingen  te
bedenken voor de financiële crisis. Ach ja, die financiële crisis. Het zal wel
weer het nodige gaan kosten, deze  Melkertbaan

J.H. Dekker, Leusden

ID-kaart  Een dame uit Monnickendam krijgt een boete omdat zij door een
straatroof haar ID-kaart kwijtraakte (Tel. 27/11). Mij is dit ook overkomen.
Alle bankpasjes werden kosteloos vervangen, maar de ID-kaarten van mij en mijn
partner moest ik aanvragen met voor iedere pas een boete van 40 euro plus de
kosten van de passen zelf, nog maar zes maanden oud, 40 euro per stuk. Wij waren
dus 160 euro kwijt. Protesteren hielp niet, je moet er maar in berusten.
Bovendien werden wij ook nog hufterig te woord gestaan door een snotneus achter
de balie.

A.G. van Lingen, Zwolle

Grenzen  CDA-Kamerlid Van Hijum pleit voor meer mogelijkheden voor de
Koninklijke Marechaussee om betere mobiele grenscontroles uit te voeren, omdat
de huidige EU-buitengrenzen zo lek zijn als een mandje (Tel. 27/11). Maar de
heer Marcouch van de PvdA ziet alweer beren op de weg, en wil voorkomen dat er
verkapte grenscontroles terugkomen. Mijnheer Marcouch vergeet dat de
binnenlandse veiligheid in Nederland daarbij gebaat zou zijn, omdat de
buitengrenscontroles van de EU daarvoor geen oplossing bieden. Een paspoort
tonen aan een grens waar je een land binnenkomt is de normaalste zaak van de
wereld. Wij reizen veel naar familie in Zwitserland en tonen aan de grens onze
paspoorten, een kwestie van enkele minuten en worden nog goede reis gewenst ook!

J. Eger, Kerkwerve

Ziek  De ene organisatie beweert dat ouderen toch geen geld meer nodig hebben,
de andere dat men graag onnodig naar de dokter gaat en verhoogt het eigen
risico. Ik vraag mij af wie nu de zieken zijn onder ons.

Chris Cats, Almere

Put  Wat heerlijk dat de heer Dijsselbloem mede namens Rutte weer genereus voor
Sinterklaas kan spelen. We moeten bezuinigen, maar Griekenland ontvangt per
direct van Nederland 14 jaar lang 70 miljoen euro dus in totaal 980 miljoen in
de bodemloze put. Dát is nog eens bezuinigen over de ruggen van aow ers en
hardwerkende Nederlanders! Met zulke onderhandelaars hebben we voor de toekomst
nog veel meer te vrezen.

Gerard van Duuren, Nijkerk

Bijbaan   Bijbanen rechters onder de loep  (Tel. 27/11). Zolang er nog één
rechter met een bijbaan is wil ik ze nooit meer horen klagen dat ze het zo druk
hebben en de dossiers zich opstapelen. Ga eens voor 100% doen waar u voor
opgeleid bent, of stop met het vak, maar niet van twee walletjes eten.

John van Leeuwen

Boris  Wat een leuk en positief verhaal over ziekenhuiskat Boris (Tel. 27/11)!
Het verhaal doet me denken aan het boek  Met fluwelen pootjes  van Vicky Myron.
Het is een waar gebeurd verhaal over een bibliotheekkat die de harten van veel
mensen veroverde. Een must voor de echte kattenliefhebber! Ik wens Boris en al
de mensen die van hem genieten, veel sterkte toe!

Bertie Wennink-Luyken, Varsselder

Ongemak  Wat een hedendaagse ellende toch: na de muisarm nu weer de
WhatsApp-vinger. Gelukkig heb ik alleen maar last van een apenstaartje en daar
valt best wel mee te leven.

Jaap Elfring, Hoofddorp

Dik  Een dikke mevrouw gaat dood in Hongarije en de advocaten bereiden alweer
een miljoenenclaim voor (Tel. 27/11). Deze mevrouw paste niet in de 3 (!)
stoelen die voor haar gereserveerd waren en zelfs hulp van de brandweer bracht
geen uitkomst. Vervolgens wilde mevrouw niet naar een Hongaarse dokter en
overleed. Ik vind het erg triest voor de familie, maar ik kan me niet
voorstellen dat het niet mee kunnen vliegen hier een rol in heeft gespeeld. En
trouwens,  een gehandicapte heeft recht op vervoer ? Hoe zit dat dan met
niet-gehandicapten? Belachelijk zo n claim!

Michiel Pluim, Hilversum

Voorbeeld  Goed voorbeeld... doet goed volgen? De Portugese omroep heeft
besloten niet mee te doen met het Eurovisie Songfestival volgend jaar. Reden:
gebrek aan geld en aan talent. Bovendien weten zij dat ze geen enkele kans
maken, omdat dit festival toch gewonnen gaat worden door een Oost-Europees land,
die elkaar de punten geven. Goed voorbeeld voor de Nederlandse omroep!

E. van Gelderen, Laren

Kickboksen  Wederom een podium voor kickboksers bij Pauw en Witteman. Die hele
sport hangt van crimineel geld aan elkaar en lokt alleen maar geweld uit.
Niemand aan tafel kwam met een zinnig argument om deze sport in stand te houden.
Als je als overheid in dit land de ogen sluit voor dit soort  vermaak , moet je
ook niet zeuren dat het altijd weer vreselijk uit de hand gaat lopen. Dus van nu
af aan: sta deze wanvertoningen niet meer toe! Scheelt een heleboel kosten
inzake beveiliging, handhaven openbare orde en een veiliger gevoel voor de
meeste normale Nederlanders. Laten we met z n allen nu eens gewoon van sport
genieten, en dáárop kicken.

Leo Bouthoorn, Renswoude

Melkkoe  Door de absurd gestegen huizenprijzen is de woz-belasting een aardige
melkkoe geworden, en door een geringe daling van deze prijzen probeert men nu
deze daling door een verhoogde belasting weer op te vangen. Ik woon in een
huurhuis, woz-waarde in 2002 EUR 79.000, in 2005 ineens EUR 134.000 en momenteel
is EUR 151.000 een reële prijs voor een 40 jaar oude woning, waar echt in 10
jaar tijd niet voor EUR 70.000 aan verspijkerd is. De huizenmarkt heeft zich na
de komst van de euro ten onrechte rijk gerekend.

J. v.d. Kooi, Harich

Ketel  Zedenpreker Jan Mulder ging in Studio Voetbal hevig te keer tegen daders
van zware overtredingen. Die dienden zwaar bestraft te worden, vond hij. Maar
Jan was toen hij nog voetbalde ook zo n lieverdje niet. Ik herinner mij de
interland tegen Roemenië nog, waarbij hij ongenadig hard de keeper torpedeerde.
Die arme man raakte zwaar geblesseerd en heeft een halfjaar niet kunnen
voetballen. Duidelijk een geval van  de pot verwijt de ketel dat hij zwart ziet
.

L. Jansen, Wilhelminaoord

LOAD-DATE: 27 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              21 of 200 DOCUMENTS



                                  De Telegraaf

                           24 november 2012 zaterdag

Spijkerbroek centraal;
Grote expositie in museum

SECTION: Utrecht; Blz. 11

LENGTH: 487 woorden


Vrijwel iedereen heeft ze  in de kast liggen: spijkerbroeken. Maar waar komen de
jeans nu eigenlijk vandaan? Het Centraal Museum organiseert vanaf vandaag een
grote jaartentoonstelling.

Van werkkleding tot mode, van de 17e eeuw tot nu. De spijkerbroek bepaalt al
decennialang het straatbeeld en komt telkens terug in de mode. Al meer dan 150
jaar worden de jeans gedragen en de Nederlander lijkt de broeken maar niet zat
te worden. Zit-ie nu zo lekker? Staat het nu zo mooi of is het gewoon
functioneel? Nog steeds komen de broeken vrijwel ieder jaar terug in de mode.
Het bewijst maar dat de spijkerbroek innovatief en actueel is.

Voor het Centraal Museum reden genoeg om eens een thematische indeling te maken.
Het nieuwe werk van toonaangevende modeontwerpers wordt nu gecombineerd met
nationale en internationale bruiklenen. Er wordt tijdens de expositie zowel
aandacht voor het ambacht als voor de technologische innovatie geschonken.  Om
de bezoeker zelf aan de slag te laten gaan met spijkerstof hebben we het Fashion
Lab ontwikkeld. Hier kunnen de bezoekers zelf eens een echte jeans ontwerpen.
Al die spijkerstof nodigt uit om aan te raken, om zelf mee aan de slag te gaan.
Onder begeleiding van een  labmedewerker  kunnen echte jeans ontworpen worden
door het gebruik van moulagetechniek of naaimachines die aanwezig zijn in de
tentoonstelling.

Bijzonder is dat bezoekers ook worden opgeroepen hun eigen jeans te ruilen voor
een andere en deze  customizen . Hiermee wordt geëxperimenteerd met duurzame
technieken voor het kleuren van spijkerstof tijdens de speciale  blauweverfdagen
.

De thema s die in de expositie zijn verwerkt laten goed zien welke experimentele
en creatieve karakters de spijkerbroeken hebben ondergaan. In de 17e eeuw werden
de broeken vooral als werkbroek gebruikt. Nog steeds zijn de blauwe
spijkerbroeken populair bij de uitoefenaars van weg- en wegenbouw, maar draagt
de gewone man op straat  ook een hippe spijkerbroek.

In de collectie zijn onder meer 19e-eeuwse Levi s, die al tijdens de mijnbouw
werden gedragen, te zien. In de werken van Yves Saint Laurent zit de meeste
herhaling.  Het meest spectaculaire, meest praktische en meest nonchalante
kledingstuk dat er is. Het heeft de sex-appeal, eenvoud, bescheidenheid en
expressie die in al mijn ontwerpen zoek , heeft de beroemde modeontwerper zich
laten ontvallen.

In de expositie zijn ook de Nederlandse jeansmerken zoals G-Star en Kuyichi
opgenomen, die internationale bekendheid genieten. Voor sommigen zijn de jeans
een massaproduct, voor anderen weerspiegelt zij de individualiteit. Ook het DNA
van de spijkerbroek wordt ontleed: knopen, labels, de kleuren en de materialen
zijn  onderzocht.

Voor het Centraal Museum is kleding en mode een speerpunt. Daarom kregen
nationale en internationale ontwerpers ook de opdracht om speciaal voor het
Centraal Museum een uniek jeans-ontwerp te maken, die in lijn van de
tentoonstelling past.

LOAD-DATE: 26 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              22 of 200 DOCUMENTS



                                  De Telegraaf

                            23 november 2012 vrijdag

Ouderen korten omdat zij minder uitgeven? Absurd

SECTION: 1; Blz. 6

LENGTH: 978 woorden


Slim van het SCP om te zeggen dat ouderen minder behoeften hebben (Tel. 21/11),
maar ik kan nog legio andere bezuinigingen bedenken dan die van de
gepensioneerden. Denk bv. aan de Kamerleden, die veel te veel verdienen en
eigenlijk geen tijd hebben om dat geld uit te geven: 10% eraf. Dit is net zo
absurd als de gepensioneerden korten omdat zij minder uitgeven. Ik heb mijn hele
leven gewerkt, ik ben nu gepensioneerd en wil eindelijk genieten. Ik wil nu mijn
huis renoveren, ik kan het nl. niet verkopen door de crisis. Ik wil een nieuwe
auto, want mijn lease-auto heb ik moeten inleveren. Ik wil gaan reizen, want
toen ik werkte had ik geen tijd. Ik wil nu eens lekker met mijn vrouw uit eten.
Etc. Nee SCP bedenk maar iets anders, bv. uit de EU stappen, is dat geen
alternatief?

M.H. Smeets, Geulle

Briefpapier  De hernieuwde naamswijziging van het ministerie van Economische
Zaken kost miljoenen. Voor de tweede keer in twee jaar moeten al het
briefpapier, naambordjes en websites worden vervangen. Is het dit wat onze
overheid onder  bezuinigen  verstaat?

C. Rietveld, Amstelveen

Tijdreizen   Afgelopen woensdag hebben Palestijnse burgers aangetoond hoe
eenvoudig het is om in de tijd te reizen. Je stapt in het vliegtuig en een uur
of vier later ben je terug in de middeleeuwen. Vijf of zes vermeende
collaborateurs worden standrechtelijk geëxecuteerd en vervolgens wordt een van
hen achter een motorfiets gebonden en in triomf door de straten gesleurd. Hoe
duidelijk wil je aantonen dat je niets te maken wilt hebben met beschaving of
civilisatie?

Cees J. Roos, Sneek

Straatvegers  Met alle respect voor de handelsmissie in Brazilië,
straatvegermachines daar slijten is een utopie. Mijn ervaring bij UN Bangkok is
dat betonnen spoorwegbielzen, geadviseerd door Duitse experts, in Azië en het
Verre Oosten niet haalbaar bleken omdat de werkgelegenheid van de bevolking in
het geding kwam. Reden waarom houten bielzen favoriet waren. Hetzelfde geldt
voor Brazilië met mechanische straatvegers welke vele lokale werkkrachten
werkloos maken. Laten we ons toeleggen op lokale omstandigheden aldaar en niet
Europese denkbeelden willen verkopen. We moeten nog veel leren na onze koloniale
tijd in Indonesië.

D. van Dongen, Nieuw Beijerland

Geraniums  Het is diep treurig dat de ouderen steeds meer gepakt worden door dit
rode kabinet. We moeten langer doorwerken omdat we langer gezond blijven en
daardoor steeds ouder worden. Maar nu lees ik in de krant dat de ouderen minder
geld nodig hebben! De tijd van achter de geraniums zitten is voor deze generatie
ouderen echt voorbij hoor. Wij staan midden in het leven. Fijn dat er een 50+
partij is. Die krijgt bij de volgende verkiezingen zeker mijn stem.

Geesje Visser,  Kampen

Kerststal  Volgens Paus Benedictus hoort er geen ezel in de kerststal. Maar
volgens mij horen er ook geen ezels in de regering te zitten, en kijk eens op
het pluche!

Marja van der Graaf,

Tuitjenhorn

CDA  CDA boekt  overwinning bij lokale verkiezingen (Tel. 22/11). Te vroeg
gejuicht door degenen die het hardst riepen dat de rol van het CDA is
uitgespeeld. Niets is minder waar, getuige de eclatante verkiezingsoverwinning.

Gerard Maagd, Hoogezand-Sappemeer

Gemist   Vele subsidieslurpende stichtingen kunnen hun overbodigheid maar
moeilijk toegeven. Stivoro is er een van: hoe al die medewerkers de hele dag
bezig zijn het roken te bestrijden, kan de directeur niet goed uitleggen. Zelfs
niet welke bijzondere  kennis  daarmee werd opgebouwd, die kennelijk niet
aanwezig is bij het ministerie van Volksgezondheid. Haar stelling kan spoedig
worden bewezen. Na de opheffing blijkt vanzelf wel of deze stichting inderdaad
wordt gemist. Een proef die bij duizenden andere stichtingen zou moeten worden
genomen.

L.J.J. Dorrestijn,

Waalwijk

Betalen  Naamswijziging van ministerie kost EUR 2.000.000. Het invoeren en weer
afschaffen van de langstudeerboete kost EUR  12.300.000. Verbouwing aan de
gevangenis in Alphen aan den Rijn kost EUR 15.700.000. Gelukkig kost het
onderzoek van de heer Cohen in Haren  slechts  EUR 400.000. Wat zijn we toch
blij met deze nieuwe regering die het allemaal wat  eerlijker  doet, want wij,
gewone burgers,  mogen  dat allemaal betalen.

J.H. Dekker, Leusden

Misdaan  Wat hebben wij ouderen toch misdaan? Hebben we nooit gewerkt? Hebben we
de kantjes er af gelopen? Hebben we nooit premie betaald? Is ons niet altijd
beloofd dat we na een werkzaam leven, in mijn geval 44 jaar, van een waardevast
pensioen konden genieten? We horen nu al een aantal jaren dat de vergrijzing
toeneemt. Dit vanwege een baby-boom in de jaren veertig. Dat wist toch iedereen?
Hoe vaak heeft de politiek geld weg gehaald bij de pensioenfondsen? Als dat niet
was gebeurd, hoe zouden de pensioenfondsen er dan voorgestaan hebben? Als klap
op de vuurpijl de rapportage van het Sociaal en Cultureel Planbureau dat we het
makkelijk met wat minder kunnen doen. Hoe durf je deze mening te ventileren.

Alle Kamphuis, Almelo

Geladen  Premier Rutte gaat met geladen pistool naar de EU, lezen wij. Als het
geladen is met dezelfde losse flodders als zijn verkiezingsprogramma staat ons
wat te wachten!

Chris Cats, Almere

Fietspaden  Op de Veluwe worden op het ogenblik betonnen fietspaden aangelegd,
met een breedte van twee meter. De paden worden gesubsidieerd door de Europese
Unie, provincie Gelderland, gemeente Epe en RGV fietspaden bv. De borden
vermelden dat het Europees Landbouwfonds hier investeert. Deze investering
bestaat uit kilometers lelijk beton in de bossen en natuur. De bestaande
fietspaden hadden weliswaar wel te lijden onder de weersomstandigheden, maar een
fietssnelweg  is toch echt te veel van het goede. Wat is de volgende stap?
Oplaadpunten voor elektrische fietsen om de kilometer, servicepunten met
gereedschap voor defecte fietsen, praatpalen, schuilmogelijkheden? Misschien kan
Europa ons nog meer onzin door de strot duwen?

Guus Paes, Epe

LOAD-DATE: 22 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              23 of 200 DOCUMENTS



                                  De Telegraaf

                           22 november 2012 donderdag

Databank splijt meningen;
Voor- en tegenstanders liggen overhoop over belang van privacy

SECTION: 1; Blz. 6

LENGTH: 546 woorden


Na 13 jaar heeft dna-onderzoek een verdachte opgeleverd in de zaak Marianne
Vaatstra: de 45-jarige veeboer Jasper S., die niet eerder in beeld was bij de
politie. Pleit dit voor verplichte dna-registratie voor iedereen? Tot nu toe
wordt alleen dna van veroordeelden en verdachten van zware misdrijven opgeslagen
in een databank. De meningen zijn verdeeld. De jastemmers zijn met 52% net in de
meerderheid.  Van mij mag het. Het is vreselijk als je kind is vermoord en je zo
lang in onzekerheid zit over de dader.

Niet toestaan, zeggen de tegenstanders. Het is met een kanon op een mug schieten
incidenteel als in de Vaatstra-zaak is afdoende    en bovendien een schandelijke
aantasting van de privacy.  Dna verplicht afnemen is de volgende stap in het
ontnemen van de privacy onder het mom van  veiligheid .  Big Brother is watching
you.

Onzin, zeggen de jastemmers.  Privacy bestaat al jaren niet meer. Men weet bijna
alles al van ons. Bonuskaart, gsm, navigatie, bankpas, ga zo maar door!  Privacy
moet ondergeschikt zijn aan het oplossen van misdrijven, vinden de voorstanders.

Pakkans  Gevraagd naar het belangrijkste voordeel van verplichte dna-registratie
wordt het makkelijker kunnen identificeren van slachtoffers genoemd, bij rampen
bijvoorbeeld. Maar, zeker net zo belangrijk is het sneller en vaker kunnen
oplossen van misdrijven  omdat de pakkans veel groter wordt.   Daar gaat een
preventieve werking van uit, is de verwachting.  Dan denk je wel drie keer na
voordat je wat flikt.

Wie niets te verbergen heeft, heeft niets te vrezen, is een veel gebruikt
argument van de voorstanders. De tegenstanders zijn het daar helemaal niet mee
eens.  Kom niet aan met  ik heb niks te verbergen  , reageert iemand boos,  ik
ben geen misdadiger en wens ook niet zo behandeld te worden.

Bij algehele dna-registratie worden mensen al meteen neergezet als potentiële
dader. Voor reeds veroordeelde criminelen is zo n registratie prima maar niet
voor de gewone burger, reageren velen verontwaardigd. De kans op fouten is
bovendien groot, betogen de neestemmers.

Daarnaast bestaat de vrees dat derden misbruik zullen maken van de dna-gegevens,
bijvoorbeeld zorgverzekeraars, en dat ermee gemanipuleerd wordt.  Je hebt een
kam, haalt hem door het haar van iemand die dronken is, je pleegt een misdrijf
en legt de kam op het plaats delict. Wie wordt dan als schuldige aangewezen?

Dat een dna-databank preventief werkt, zien de tegenstanders ook niet zo.  Een
verkrachting bijvoorbeeld is een impulsmisdrijf. Zelfs al heeft men een kilo dna
opgeslagen, het zal de daad niet voorkomen.

Ruim de helft van de deelnemers heeft er weinig vertrouwen in dat de overheid
zorgvuldig genoeg omgaat met dna-gegevens. Wat als de gegevens gehackt worden?
De overheid heeft al eerder aangetoond slordig om te gaan met digitale
bestanden. En wie is onze regering in de toekomst?  Het verleden geeft het
antwoord. Niet doen!

Ten slotte rest de vraag of onze samenleving er veiliger op wordt met een
verplichte dna-registratie. Ook hier heerst verdeeldheid. De een ziet het als
een oplossing voor een veiliger land , de ander noemt het een  schijnveiligheid
.

Margo Stols

Vandaag is er weer een Stelling van de Dag. U kunt er aan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: 21 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              24 of 200 DOCUMENTS



                                  De Telegraaf

                            19 november 2012 maandag

Spectaculaire Rheingold is terug

SECTION: 1; Blz. 11

LENGTH: 490 woorden


De Nederlandse Opera besteedt veel aandacht aan de 200e geboortedag van Wagner
in 2013. Passend bij deze componist en zijn kolossale, vierdelige Ring des
Nibelungen  duren de feestelijkheden langer dan één jaar. Begin 2014 wordt de
gehele cyclus tweemaal binnen een week vertoond. Voordien gaan de delen
afzonderlijk in reprise. Bij de eerste aflevering, Das Rheingold , blijkt dat de
vijftien jaar oude productie niets aan zeggingskracht heeft ingeboet.

In de Enschedese Ring  van de Nationale Reisopera waren de Germaanse goden
gewone burgers en lag het accent op de menselijke verhoudingen in eenvoudige,
naturalistische decors. Geen groter verschil denkbaar dan met de mythische
dimensies in de overweldigende toneelbeelden van George Tsypin. Twee gigantische
speelvloeren, een van staal en een van perspex, schuiven als aardschollen langs
elkaar heen en suggereren de bodem van de Rijn, het bergplateau van de goden en
het onderaardse Nibelheim.

In de prachtige archaïsche kostuums van de onlangs overleden Eiko Ishioka
bewegen de personages als in een bovenmenselijk ritueel. Toch brengt de
regisseur Pierre Audi hen dichter bij het publiek, letterlijk zelfs als zij op
de ombouw voor de orkestbak de eerste rij de hand kunnen schudden. De zaal is
als één grote theatrale ruimte. Bij de spectaculaire effecten van rook en vuur
lijken de mensen in de hoog boven het toneel hangende  adventure seats  zowat
gegrild te worden.

In het spel van het Nederlands Philharmonisch Orkest is niet alles goud wat er
klinkt, ook niet als Wagner het goud op de bodem van de Rijn belicht. De
interpretatie van de dirigent Hartmut Haenchen is eerder geëtst dan geschilderd,
eerder tot in de finesses doordacht dan vervoerend. In vlotte maar niet haastige
tempi is er geen plaats voor kolkende emoties of razende drift, wel voor een
relatief lichte toets met veel nuances in de grijstinten. Knap hoe hij in de
enorme ruimte de gelederen bijeenhoudt en de zangers zo veel mogelijk spaart.

De vocale bezetting is voor een groot deel vernieuwd. Bij Doris Soffel (Fricka)
en Jan-Hendrik Rootering (Fafner) gaan de jaren tellen. Thomas Johannes Mayer
blijft als Wotan nog aan de vlakke kant, met te weinig machtsvertoon om reliëf
te geven aan de andere, kwetsbare zijde van de oppergod. De sterk acterende
Werner Van Mechelen zou met zijn stem meer dreiging kunnen verlenen aan de
boosaardige gnoom Alberich.

Anderzijds zijn de Rijndochters riant bezet met Lisette Bolle, Barbara Senator
en Bettina Ranch. De Tsjechische tenor Stefan Margita is een gewiekste Loge,
Anna Gabler een stralende Freia en Marina Prudenskaja maakt een imposante
opkomst als Erda. Toch staat de beste zanger van de avond aan de zijlijn. Daar
zingt Günther Groissböck de partij van de reus Fasolt met een geweldige impact,
terwijl de ziek geworden bas Stephen Milling de rol op het toneel acteert.

Eddie Vetter

Voorstellingen t/m 30/11 in het Amsterdamse Muziektheater http://(www.dno.nl).

LOAD-DATE: 18 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              25 of 200 DOCUMENTS



                                  De Telegraaf

                           17 november 2012 zaterdag

KOOPKRACHT

SECTION: Finance; Blz. 25

LENGTH: 549 woorden


Als een woord niet goed te vertalen is, mag het als bijzonder voor een bepaald
land worden beschouwd.  Gezellig  is zo n woord,  koopkrachtplaatjes  is het
ook. Ze horen bij Nederland. Je zou niet weten hoe je ze in het Engels, het
Duits of het Frans zou moeten vertalen.

Koopkracht is wat iemand te besteden heeft nadat de premies en belastingen zijn
voldaan en rekening is gehouden met de inflatie. Het is het reëel vrij
besteedbaar inkomen. In de politieke discussie gaat het vrijwel nooit over de
absolute koopkracht, maar over de veranderingen erin. Dat was het thema van de
afgelopen weken: hoe wordt de koopkracht van verschillende groepen beïnvloed
door de maatregelen in het regeerakkoord? Voordat we de koopkrachtplaatjes
kregen, hadden we één Nederlander voor wie berekend werd hoeveel beter of
slechter hij in een bepaald jaar af was. Dat was Jan Modaal. Jan was een gehuwde
werknemer, wiens vrouw niet werkte. Hij had twee kinderen en een inkomen dat net
onder de premie-inkomensgrens voor de zorgverzekeringswet lag. Zijn koopkracht
veranderde met de stijging van de cao-lonen en met de verandering in premies en
belastingen. De Jan Modaal van vandaag heeft een bruto inkomen van EUR 33.000.

Jan heeft goeie jaren en slechte jaren gekend. In de vijf jaar van 1980 t/m 1984
daalde zijn koopkracht met in totaal 10%. De lonen stegen nog wel, maar door de
almaar toenemende sociale lasten en de hoge inflatie bleef daar helemaal niets
van over en had hij steeds minder te besteden. In die tijd ging het Centraal
Planbureau, dat alles altijd doorrekent voor de politiek, ook naar andere
inkomens dan alleen het modale kijken. Zo kreeg je twee keer modaal, vier keer
modaal en daarnaast de ontvangers van het minimumloon en zij die daar iets boven
zaten. Op die manier ontstond een  plaatje  van koopkrachtveranderingen voor
verschillende groepen van inkomenstrekkers en kon men zien welke groepen meer
dan wel minder door bepaalde beleidsmaatregelen werden getroffen. Vorige week
werd duidelijk dat het aantal inkomenscategorieën eindeloos verfijnd kan worden
en dat er altijd wel extreme gevallen zijn te bedenken van mensen die bovenmatig
veel financieel nadeel van beleidsveranderingen ondervinden. Ze zijn totaal niet
representatief, maar dat doet er voor de criticasters helemaal niet toe.

Wat de discussie van vorige week wel duidelijk maakt, is hoe moeilijk het is om
in Nederland tot echte systeemingrepen te komen. Iets groeit helemaal scheef,
maar probeer het dan maar eens te herstellen. Neem de huizenmarkt. Dit kabinet
gaat nu eindelijk eens de koopsector en de huursector aanpakken. Beide zijn door
decennia van overheidsbeleid (hypotheekrenteaftrek en huursubsidiebeleid)
volledig verstoord geraakt. Ingrijpen heeft onherroepelijk grote gevolgen voor
de koopkracht van sommige groepen en zeker van sommige individuen. Als met het
geleidelijk uitfaseren van de hypotheekrenteaftrek de inkomstenbelastingtarieven
budgetneutraal omlaag kunnen, zullen sommigen (de schuldenlozen) daar sterk van
profiteren, maar anderen (huizenbezitters met te hoge hypotheken) zullen er
nadeel van ondervinden. Dus laten we de echt serieuze ingrepen maar na. Forse
koopkrachtdalingen, zoals die van Jan Modaal tussen 1980 en 1985, vinden we
alleen acceptabel als we die met zijn allen ondergaan.

LOAD-DATE: 19 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              26 of 200 DOCUMENTS



                                  De Telegraaf

                           15 november 2012 donderdag

Amusant om te doen

SECTION: FilmUitgaan; Blz. 19

LENGTH: 368 woorden


De oudemuziekspecialist René Jacobs brengt overmorgen Die Zauberflöte  van
Mozart naar de ZaterdagMatinee. Het heeft alles in zich om een feest te worden.
Drie jaar geleden verraste Jacobs al met zijn cd-opname en in het Amsterdamse
Concertgebouw kan het publiek rekenen op dezelfde aanpak: opera als ware het een
hoorspel.

Feitelijk is Die Zauberflöte  geen echte opera maar een Singspiel, een
toneelstuk met muziek. Tegenwoordig wordt er doorgaans driftig gesneden in het
gesproken woord.  In de nieuwe opname van Harnoncourt komen er zelfs geen
dialogen meer aan te pas , vertelt de dirigent.  Daar wordt alles aan elkaar
gepraat door een acteur.

Zelf studeerde Jacobs niet alleen zang, maar ook klassieke filologie. Voor hem
begint muziektheater met het intensief lezen van de tekst. Bij al die
intrigerende dialogen ligt juist de essentie van het werk, weet hij inmiddels,
na het lezen van een boek van de egyptoloog Jan Assmann, die alle ongerijmdheden
verklaart.

Mozart schreef het stuk voor twee soorten publiek: enerzijds het gewone volk,
anderzijds de ingewijden die de achterliggende geheimen wisten te doorgronden.
Aan de teksten mankeert niets, met andere woorden. Zoals Goethe opmerkte: er is
weinig opleiding nodig om het libretto slecht te vinden. Maar er is veel
opleiding nodig om het goed te vinden.

Wat voor Jacobs ook essentieel is: de muziek komt telkens uit het spreken voort.
Wie het libretto goed leest, ziet zelfs dat spreken en muziek elkaar soms
overlappen. Ook wordt in de tekst verwezen naar allerhande geluiden. Zo kwam
Jacobs op het idee van een hoorspel. Hij laat het orkest nu en dan afschrikkende
geluiden produceren. Hier en daar pingelt een fortepiano mee, als in een
melodrama. En de slagwerker hanteert een heel arsenaal instrumenten.

Toen ik eenmaal had besloten er een hoorspel met muziek van te maken, waren de
hoofdbrekens op slag verdwenen en was het plotseling amusant om te doen.

Mozart:  Die Zauberflöte , door solisten, het RIAS Kammerchor en de Akademie für
Alte Musik Berlin o.l.v. René Jacobs. Op zaterdag 17 november om 13.00 uur in
het Amsterdamse Concertgebouw, rechtstreeks op Radio 4. Er zijn nog enkele
kaarten verkrijgbaar. http://www.concertgebouw.nl.

LOAD-DATE: 15 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              27 of 200 DOCUMENTS



                                  De Telegraaf

                           14 november 2012 woensdag

Oppositie kielhaalt regering;
 Dit is geen kabinet van aanpakken, maar van afpakken

SECTION: 1; Blz. 1

LENGTH: 352 woorden


Van onze parlementaire redactie  DEN HAAG, woensdag Het CDA beschuldigt de VVD
ervan haar koopkrachtbelofte te breken. De liberalen hebben gezegd dat burgers
er financieel niet meer op achteruit mogen gaan dan vier procent, maar voor
grote groepen gebeurt dat toch.

Na de aanpassing van het regeerakkoord blijkt dat vijftien procent van de
huishoudens vijf procent of meer moet inleveren.  Dat zijn meer dan een miljoen
mensen , aldus CDA-leider Buma gisteren bij het debat over de
regeringsverklaring.  Dat is geen uitzondering meer.

VVD-fractievoorzitter Zijlstra zei vorige week nog dat er altijd  uitschieters
of gevallen die gekke verschijnselen vertonen  kunnen zijn die er meer op
achteruit gaan dan vier procent. Maar dit mocht geen  grote groepen  raken.
PvdA-leider Samsom steunde de stellingname van Zijlstra.

De presentatie van het kabinet in de Kamer liep gisteren uit op een pijnlijke
confrontatie. Vooral regeringspartij VVD moest het ontgelden, na de knieval van
premier Rutte rond de afgeschoten zorgplannen. De liberalen werden gekielhaald
voor het geklungel in de formatie. Het is gebruikelijk dat de oppositie de
messen slijpt, maar zo ongenadig hard als de kritiek deze keer was, komt niet
vaak voor.

Blamage  PVV-leider Wilders oordeelde dat het kabinet maar beter meteen kan
opstappen:  Wat een bende, wat een blamage voor het kabinet, voor Nederland,
voor onze sorry-premier , sneerde hij over het gesleutel aan het regeerakkoord,
na een storm van protest over de nivelleringdrang van Rutte II.  Dit kabinet
staat niet voor aanpakken, maar voor afpakken.

CDA-leider Buma vond dat de liberalen in de formatie zijn ingepakt door de PvdA.
Uw onderhandelaars hebben stupide onderhandeld. Ze hebben alles weggegeven, maar
niets binnengehaald.  D66-leider Pechtold herinnerde de VVD aan de beloften
waarmee kiezers waren gelokt:  De hypotheekrente staat bij ons als een huis,
geen cent meer naar de Grieken, en duizend euro voor iedere hardwerkende
Nederlander.

Geert Wilders ziet zijn kans schoon om het kabinet-Rutte II er flink van langs
te geven. Hij sprak van  het krukkenteam van FC Rutte .

LOAD-DATE: 13 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              28 of 200 DOCUMENTS



                                  De Telegraaf

                            13 november 2012 dinsdag

Excuses

SECTION: 1; Blz. 3

LENGTH: 252 woorden


De knieval van premier Rutte voor de onrust die hij persoonlijk en zijn
medeonderhandelaars in de Nederlandse samenleving hebben veroorzaakt, is uiterst
pijnlijk. Het voorstel om de zorgpremie inkomensafhankelijk te maken, bleek een
regelrecht gedrocht. Met dit politieke monster verloochende Rutte zijn achterban
en hij begreep zelf niet eens welke funeste gevolgen er ontstonden voor
miljoenen Nederlanders.

Dit is een premier, die bruggen wil bouwen, onwaardig.

Namens de VVD beloofde Rutte nog voor de verkiezingen dat de
hypotheekrenteaftrek niet zou worden aangepakt, dat werken moet lonen, maar
daags na de presentatie van het regeerakkoord stapelde hij blunder op blunder
door het idiote zorgplan vastberaden te verdedigen.

Iedereen heeft recht op zijn fouten en dat het regeerakkoord radicaal moest
worden opgebroken stond al vast voordat Rutte II zou worden beëdigd. Want de
effecten op inkomens van hardwerkende Nederlanders bleken immens en
onbeheersbaar. Bovendien zou de marktwerking in de zorg de nek worden
omgedraaid.

Rutte is nu dan op zijn schreden teruggekeerd. Beter laat dan nooit. De excuses
voor de fout die hij heeft gemaakt, konden daarom niet uitblijven. Al was het
maar vanuit politiek zelfbehoud. De VVD-voorman zal moeten knokken om het
beschaamde vertrouwen van zijn teleurgestelde achterban terug te winnen. Dat
nota bene de PvdA het politieke bestaan van de premier moet redden, zegt alles
over de zwakke positie waarin Rutte zichzelf, zijn partij en zijn achterban
heeft gemanoeuvreerd.

LOAD-DATE: 12 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              29 of 200 DOCUMENTS



                                  De Telegraaf

                            12 november 2012 maandag

Tijdstress gesel  voor werkenden;
Moeite met  combineren van baan en privéleven

SECTION: 1; Blz. 6

LENGTH: 307 woorden


door Paola van de Velde ROTTERDAM, maandag  De hardwerkende Nederlander, of hij
nu bankier, brandweerman of verpleegkundige is, gaat in hoge mate gebukt onder
werk- en tijdstress. Zeker 93 procent van de werkenden geeft aan regelmatig tijd
te kort te hebben. Een op de drie heeft zelfs dagelijks grote moeite om alle
ballen in de lucht te houden.

De stress gaat niet alleen ten koste van gezin, vrienden en hobby s, maar ook
van de professionele prestaties en de gezondheid.

Vooral de hoge werkdruk, lange reistijden in de spits en het ontbreken van
flexibele werktijden dragen bij aan het voortdurend opgejaagde gevoel. Zo blijkt
uit onderzoek van Motivaction, in opdracht van de Stichting Natuur & Milieu en
het Platform Slim Werken Slim Reizen. Het onderzoek wordt vandaag gepresenteerd
in het kader van de Week van Het Nieuwe Werken.

Bijna de helft van de werkende Nederlanders ziet in Het Nieuwe Werken een slimme
oplossing om de tijdstress te kunnen reduceren. Thuiswerken en flexibele
werktijden kunnen volgens de ondervraagden helpen om alle drukte het hoofd te
bieden.

Hoger opgeleiden, werkenden tot 45 jaar en mensen die in het onderwijs werken,
ervaren de meeste werk- en tijdsdruk. Vrouwen kampen hiermee meer dan mannen.
Een verklaring hiervoor is dat zij vaak ook meer zorgtaken hebben (huishouden,
kinderen en mantelzorg). Ook werken zij merendeels in sectoren, zoals het
onderwijs, de detailhandel en de zorg, waarin werknemers zich doorgaans aan
vaste werktijden moeten houden.

Mannen  Opvallend is dat mannen meer thuiswerken dan vrouwen. Ook maken zij
vaker gebruik van flexibele werktijden. Minder tijdstress levert volgens
directeur Olof van der Gaag van Natuur & Milieu miljarden euro s op voor het
bedrijfsleven.  Minder reiskosten, een hogere arbeidsproductiviteit en meer
arbeidsparticipatie  zorgen voor de meeste winst.

LOAD-DATE: 11 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              30 of 200 DOCUMENTS



                                  De Telegraaf

                           10 november 2012 zaterdag

Als over de nieuwe plannen ook zo is nagedacht

SECTION: 1; Blz. 2

LENGTH: 879 woorden


Ook al wordt de inkomensafhankelijke zorgpremie teruggedraaid, dan nog heb ik
geen enkel vertrouwen in de mensen (Rutte en Samsom) die dit hebben bedacht. Er
staan ons nog talloze andere ideeën van deze heren te wachten en als daar op
eenzelfde manier over is nagedacht, belooft dat niet veel goeds. Een ding is
zeker, ze hebben in ons land een grotere chaos veroorzaakt dan verstandige
mensen ooit hadden kunnen bedenken. Regeren zou vooruitzien moeten zijn, maar
het pluche is het belangrijkst, dat is duidelijk.

Mevr. G. van Loon,

Uithoorn

Uitgekleed  Als VVD-lid vind ik, dat het basisprincipe  werk moet lonen  nooit
overboord gezet mag worden. Wanneer het in een coalitie niet mogelijk is om dit
uit te dragen, dan moet de VVD maar niet meeregeren. Ik word nog liever door een
kakofonie-coalitie van andere partijen uitgekleed, dan dat ik door  mijn eigen
VVD in mijn hemd word gezet.

A. van der Walle,

Goes

Affaire  Bij het waterschap Stichtse Rijnlanden neemt een functionaris ontslag.
Zij had naar alle waarschijnlijkheid een affaire gehad met de directeur. Deze
directeur wilde, naar zijn zeggen, een langdurige wachtgeldregeling vermijden en
heeft besloten om haar 10 jaar door te betalen inclusief alle mogelijk denkbare
toelagen. Hoe is het in vredesnaam mogelijk dat een directeur van een instelling
als het waterschap, nota bene betaald uit heffingen en zelf mogelijk betrokken
bij deze affaire, zulk een beslissing kan nemen. Is hier geen sprake van
belangenverstrengeling? Wie hoort toezicht te houden op het doen en laten van
die man? Hebben de toezichthouders zitten te slapen of is hier sprake van
zwijggeld? Laat een onafhankelijk onderzoeker (geen oud-politicus) hier maar
eens naar kijken en naar eer en geweten verslag doen.

F. Heeffer, Uden

Eerst  Het regeerakkoord zou volgens berichten worden opengebroken, dit vanwege
alle terechte commotie. Blijkbaar hebben wij nu een regering die eerst doet en
dan pas nadenkt, er staat ons dus nog wel wat te wachten.

R.E. Advokaat, Utrecht

Herkenbaar  Wat een feest. Douwe Egberts weer in Nederlandse handen en naar de
Amsterdamse beurs. En lekker herkenbaar   Uitgebreid portfolio en retail en out
of home. For the love of coffee and tea.  Kortom: de Master Blenders. Nee, nou
herken ik ze weer. Echt Hollands.

Dick van der Zeeuw, Alphen aan den Rijn

Ecoduct   Het ecoduct waar herten tijdens het oversteken worden afgeschoten,
vertoont opvallend veel overeenkomsten met de brug tussen de VVD en de PvdA.

Duco Douwstra, Vleuten

Omgekeerd  Opvallend. Na het crisisberaad van gisteravond traden Samsom en
Asscher keurig in het pak met stropdas om naar buiten en Rutte en Weekers met
open jasje zonder stropdas. De rollen zijn nu kennelijk omgekeerd. Het kan
verkeren.

C.H. van Alphen, Eemnes

Rekenen  Rutte móét les gehad hebben van een van die onderwijzers die zelf niet
kunnen rekenen. Maak dus alsjeblieft die rekentest voor onderwijzers snel
verplicht. Dat zou Nederland al een hoop hebben bespaard!

Han Schouwenaar, Almere

Schuldig   Fred Polhout van FNV Bondgenoten stelt  dat het verdienmodel onder
druk staat omdat veel verzekeringsproducten nauwelijks nog worden verkocht . Dit
naar aanleiding van de ontslaggolf bij ING/Nationale Nederlanden. Hij is
inmiddels vergeten dat het verdienmodel bestond uit het verkopen van
woekerpolissen waar de klanten jarenlang zware verliezen op hebben geleden
vanwege de torenhoge kosten die de verzekeraar in rekening bracht. Ondanks vele
processen hebben velen daarvan nog geen cent teruggezien. Degenen die schuldig
zijn aan deze ontslaggolf moeten binnen de bank gezocht worden en zeker niet
onder de slachtoffers van het verdienmodel.

Hylke J.A.S. Tromp,

Loosdrecht

Schijn  Grote actie tegen schijnhuwelijken? Dat is maar schijn, want het aantal
ontdekte schijnhuwelijken is maar een schijntje van het werkelijke aantal en dit
gaat al decennia lang zo.

Jan Hinde, Heemskerk

Minister  Ministers willen er  vol voor gaan . Maar hoe kun je ergens vol voor
gaan terwijl er overal gekort wordt? Straks heeft ons land alleen nog een
minister nodig voor Zorg en Bijstand.

Mevr. Doldersum, Hoogeveen

Verkopen  De inkomens moeten gelijkgetrokken worden. Waarom willen ze dit dan
maar tot tweemaal modaal doen? Wanneer worden de echt hoge inkomens van enkele
tonnen aangepakt? Of bijvoorbeeld het afscheidsfeest van Karla Peijs dat
tweemaal een netto modaal jaarinkomen moet kosten. Om nog maar te zwijgen over
allerlei andere overbodige, geldverslindende feestjes en oprotpremies voor niet
functionerende overheidspersoneel. Hoe kan de overheid dit aan zijn hardwerkende
burgers verkopen?

Van Kampen

Vakmensen   Vaak kom je in de politiek terecht, als je verbaal heel sterk bent
en als je goed  smoelt . Het wil echter niet zeggen dat je daardoor ook goed
bent in het bedenken en uitvoeren van plannen die goed zijn voor een land. Soms
kom je ook mensen tegen die niet voldoen aan die eisen om in de politiek te
komen, maar die uitstekende plannen en vakkennis hebben! Van die laatste zitten
er te weinig in de politiek.

D. Vogelaar,

Middenmeer

Miljonairs  In Nederland zijn 92.000 miljonairs die tezamen 580 miljard euro
bezitten. Als elke miljonair 2,8 procent aan Rutte schenkt (een peulenschil
toch), is Nederland uit de brand, want dat levert 16,24 miljard euro op.

N. Koster, Bad Bentheim (Dld)

LOAD-DATE: 9 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              31 of 200 DOCUMENTS



                                  De Telegraaf

                           10 november 2012 zaterdag

Subtiel manoeuvreren

SECTION: 1; Blz. 20

LENGTH: 607 woorden


De absolute top van de damsport is een select aantal spelers, die bij diverse
damtoernooien steeds mee bovenaan eindigen. Dit is alleen niet een garantie,
omdat bij veel huidige toernooien het Zwitsers systeem wordt toegepast, en als
het dan bij de loting een paar keer tegenzit, is dit later direct te merken aan
de einduitslag. De rating heeft hier weinig mee te maken, want op basis van de
huidige toepassing   waar ik ooit mee de aanzet voor heb gegeven door mijn
relatie met het voormalige  Volmac    is dit tot een gedrocht uitgegroeid dat in
zijn toepassing meestal een vertekende uitwerking te zien geeft. Veel mensen
laten zich leiden door cijfers en websites met gekunstelde realiteit, maar de
harde werkelijkheid van het partijspel is vaak anders.

De eigenlijke kwaliteit van de echte toppers zou het beste gemeten kunnen worden
naar de diepgang en de berekeningen van hun varianten en de combinatieve en
tactische wendingen. Dit is in veel gespeelde partijen niet altijd even
gemakkelijk te laten zien. Als één van de spelers structureel spanningen uit de
weg gaat en daarnaast een degelijke en goede verdediger is, dan is het
partijverloop vaak niet meer dan een schim van de potentiële mogelijkheden. Een
sterke speler is evenwel in staat om zelfs tegen het opperste behoudende
tegenspel toch zekere spanningen op te roepen. Dit is het grote verschil tussen
de supergrootmeesters en het gewone volk. Het onderkennen van die subtiele
manoeuvres vereist een speciaal inzicht, dat meestal voor een deel op louter
berekening, kennis en ervaring berust. De Oekraïense  grootmeester Yuri Anikejev
geeft op het grootste forum in de damwereld een aantal opmerkelijke posities als
voorbeeld. Zowel op het 100   ruitenbord als op het 64   ruitenbord. Beide
spelsoorten beheerst hij op goed niveau. Hierbij een aantal sprankelende
voorbeelden.

Zie diagram 1 .

Wit speelt en wint, maar het is lastiger dan het lijkt. Winstplan: 1. 32-27!  Op
2-8 speelt wit 2. 21-17 met een snelle winst. De beste verdediging is nu 1 , 1-7
2. 21-16! 2-8 3. 27-21!  (27-22, 7-12! is remise) 8-13  natuurlijk niet 8-12
wegens de ruil 21-17 met oppositie. 4. 21-17, 13-19 5. 17-11  met doorbraak en
winst. Dit eindspel doet me denken aan een ooit door Iser Koeperman  getoonde
positie, die volgens mij op naam staat van de geniale Yuri Jermakov  uit Moskou.

Zie diagram 2.

Wit speelt en maakt remise is hier de opgave. Oplossing: 1. 41-37 de enige. Na
1. 47-42 wint 27-32! 18-23 2. 47-42 (47-41, 23-28, 41-36, 27-32! +) 23-29 3.
42-38, 29-34 en nu verrassend 4. 37-32, 27-31 en 5. 38-33. Op 31-36 volgt dan
33-29 en 32-27 met vrije doorloop naar dam (schijf 23 staat zwart in de weg) en
na 34-40 een vergelijkbare ontsnapping via de andere vleugel met 32-27 en 33-29.
Uiterst origineel. Anikejev als oud-wereldkampioen van het 64 ruitenbord  komt
ook nog met twee kenmerkende posities op dit bord ( verkorte schaaknotatie ).

Zie diagram 3.

Opdracht voor wit is om remise te maken. Oplossing: fg3(g5, f4, e5, d6), ab4(c5,
c5), f2(g7), a3(cd4), de3, e3(ef4), d4(e3), hg3!(c5), e3(h4), gf4(f6), g5(e5),
f4!  Remise. Ten slotte als uitsmijter een pittige praktische positie die voor
wit gewonnen is, maar wel meer dan gemiddelde eindspelkennis vereist.

Zie diagram 4.

Het beste spel voor beide kleuren is: (verkorte notatie) cb4(ed6, d6), dc5!(e7),
e3(cb6A), d4(a5), de5, c7(d2), d8(e1, b4), b6, he5!(a5), d6,b4, d8. A. (gf6),
a5, c3(cb6), cb4!(ba5), c5(b4), d4, c5, c5.  Opmerking HW:  Op de eerste zet 1.
F2-e3  is remise door e7-f6  ( niet door g7-f6!) Het kleine bord is een leuke
opstart om subtiliteit onder de knie te krijgen. De Russische top is het levende
bewijs.

LOAD-DATE: 9 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              32 of 200 DOCUMENTS



                                  De Telegraaf

                           8 november 2012 donderdag

Nederlanders en Holocaust

SECTION: 1; Blz. 19

LENGTH: 114 woorden


Tijdens de Nacht van de Geschiedenis kreeg Bart van der Boom recentelijk de
Libris Geschiedenis Prijs 2012 voor Wij weten niets van hun lot. Gewone
Nederlanders en de Holocaust .

Wie benieuwd is naar de schrijver en zijn ideeën kan naar Van der Boom gaan
luisteren tijdens een lezing in het Nationaal Bevrijdingsmuseum in Groesbeek. En
dat is, volgens de jury van de prijs, zeker de moeite waard, want, zo schreef
zij in haar rapport:  Een dapper boek, omdat Van der Boom een weinig gangbaar
standpunt inneemt.

De lezing vindt plaats op 9 november, in het kader van de herdenking van
Kristallnacht. Aanvang 19.30 uur. Entree EUR 5, reserveren gewenst. Info:
http://www.bevrijdingsmuseum.nl.

LOAD-DATE: 7 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              33 of 200 DOCUMENTS



                                  De Telegraaf

                            6 november 2012 dinsdag

Belofte

SECTION: 1; Blz. 3

LENGTH: 214 woorden


Kabinet-Rutte II is aan de slag gegaan. De coalitie van VVD en PvdA kan al bij
de start rekenen op een diepgeworteld gevoel van wantrouwen binnen de
samenleving en zéker bij de achterban van de VVD.

Dat wantrouwen hebben het kabinet en de VVD geheel aan zichzelf te wijten. Het
regeerakkoord is een pakket gebroken beloften. De VVD verkwanselde elementaire
uitgangspunten waar de partij al decennialang voor strijdt en die in de
verkiezingsstrijd voorop stonden. De aftrek van rente op bestaande hypotheken is
níet veilig gebleken, de zorgkosten worden afgewenteld op hardwerkende burgers
en door een ingreep in de pensioenregelingen kunnen jongeren geen behoorlijk
pensioen opbouwen.

VVD en PvdA hebben ervoor gekozen om de weerloze burger die door hard te werken
een redelijk inkomen opbouwt, financieel te raken. De koopkrachtcijfers die
vandaag in deze krant staan, bewijzen dat. Gezinnen die nog steeds de hoeksteen
van de samenleving vormen, zijn de klos.

Bij de VVD is nu eindelijk het besef dat de partij op de verkeerde weg is. Zowel
leider Rutte als fractieleider Zijlstra kwam gisteren met sussende woorden. Meer
dan 4 procent koopkrachtverlies zal niet gebeuren, zo beloofde Zijlstra. Die
belofte zal de samenleving gezien de ervaringen van de afgelopen weken weinig
hoop bieden.

LOAD-DATE: 5 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              34 of 200 DOCUMENTS



                                  De Telegraaf

                            5 november 2012 maandag

Valse start

SECTION: 1; Blz. 3

LENGTH: 283 woorden


Het tweede kabinet Rutte, dat vandaag door koningin Beatrix in het openbaar
wordt beëdigd, treedt aan onder een slecht gesternte. Binnen een week na de
bekendmaking van het regeerakkoord is het vertrouwen bij de achterban van de VVD
in de partijleiding fors gedaald. De chicanes met de inkomensafhankelijke
zorgpremie en het kiezersbedrog met de hypotheekaftrek zijn volstrekt
ongeloofwaardig.

Daar bovenop likt de PvdA-partijvoorzitter Spekman inmiddels zijn vingers af bij
de afgesproken nivellering. Het bewijs dat de VVD ers zich in volle bewustzijn
bij de neus hebben laten nemen.

Wat pijnlijk voor een partij die de verkiezingen heeft gewonnen en wat gênant
voor het VVD-leiderschap.

De PvdA-voorzitter viert   verblind door het nivelleringscadeau   een feestje
over de ruggen van hardwerkende Nederlanders die er duizenden euro s op
achteruit gaan als PvdA en VVD hun zin krijgen.

Het lijkt erop dat Rutte cs met open ogen in een val zijn getrapt. De gunfactor
van de PvdA blijkt na zes weken kabinetsformatie ook plotsklaps voorbij. Voor
het kabinet en de nieuwe bewindslieden is dit alles ronduit een valse start,
terwijl het land juist snakt naar stabiliteit.

De crisis moet worden beteugeld,  s rijks financiën moeten op orde worden
gebracht, in lijn met de Europese afspraken, belangrijke hervormingen op een
flink aantal terreinen kunnen worden doorgevoerd en het vertrouwen van burgers
en bedrijven moet worden hersteld.

Er is daarom maar een oplossing: binnen afzienbare tijd moet de nivellerende
zorgpremie uit het regeerakkoord wordt geschrapt. Anders tast de betonrot bij de
VVD de geloofwaardigheid van het hele kabinet aan en is dit rood/blauwe
verstandshuwelijk geen lang leven beschoren.

LOAD-DATE: 4 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              35 of 200 DOCUMENTS



                                  De Telegraaf

                            5 november 2012 maandag

Retourtje ruimte  alstublieft

SECTION: 1; Blz. 6

LENGTH: 204 woorden


Van onze correspondent

EINDHOVEN, maandag

De 18-jarige student Rowin uit Helmond heeft als eerste een ruimtereis gekocht.
De Eindhovenaar betaalde voor het buitensporige  vakantietripje  het lieve
sommetje van 73.333 euro. Daar krijgt hij, naast de exclusieve ruimtereis, dan
ook een aantal hightech producten, een speciale training en een driedaags
verblijf op Curaçao voor.

De student natuurkunde heeft het reisje aan zijn familie te danken.  Zelf heb ik
niet zoveel geld, dat zal duidelijk zijn. Maar heel de familie heeft
bijgedragen. Een droom wordt nu werkelijkheid.  Begin 2014 zal Rowin zijn
ruimtereis maken.

Het retourtje ruimte kwam in de schappen van Media Markt Nederland te liggen
vanwege hun actieweek  Gekkenhuis  ter ere van het 12,5-jarig bestaan van de
winkelketen. De mogelijkheid voor een gewone Nederlander om zichzelf officieel
astronaut te mogen noemen, wordt geboden in samenwerking met Samsung en Space
Expedition Corporation (SXC) dat vanaf 2014 commerciële ruimtevluchten zal
uitvoeren vanaf o.a. Curaçao.

Rowin (18) uit Helmond zal in 2014 een heuse ruimtereis maken. Zijn hele familie
droeg bij aan het bedrag van 73.333 euro.  Zelf heb ik niet zoveel geld, dat zal
duidelijk zijn.  foto: john claessens

LOAD-DATE: 4 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              36 of 200 DOCUMENTS



                                  De Telegraaf

                            3 november 2012 zaterdag

Bereid tot solidariteit maar niet zoals het nu gaat

SECTION: 1; Blz. 2

LENGTH: 949 woorden


Een nieuw kabinet en eerlijk delen, solidariteit en tolerantie zijn de
trefwoorden. Ik denk dat de gemiddelde Nederlander bereid is meer te betalen en
solidair te zijn maar niet zoals het nu gaat. Veel mensen willen niet solidair
zijn met zwakke en frauderende Europese broeders uit het zuiden en corrupte
broeders uit het oosten, met mensen die hier 20 jaar wonen en de taal niet
spreken, met incapabele bestuurders en ambtenaren die landen als Griekenland
verkeerd beoordeeld hebben. Met bestuurders die projecten als de Noord/Zuidlijn,
Betuwelijn uit de klauwen laten lopen, met politici die bij elk incident dure en
langdurige onderzoeken willen terwijl de oorzaken duidelijk zijn. Eerlijk delen,
solidariteit en tolerantie hebben grenzen, Europa jammer genoeg niet meer.

Bram Weijsman, Amsterdam

Kapot  Voor de verkiezingen verweet links de VVD voorstander te zijn van kapot
bezuinigen, maar nu prijst datzelfde links de VVD om haar medewerking aan kapot
belasten.

P. Kremer,Woerden

Zelfmoord   Natuurlijk zijn we getuige van de grootste zelfmoordactie van een
gerenommeerde politieke partij. Maar laten we niet vergeten dat de aanstichters
van dit verderfelijke akkoord Diederik Samsom en de linkse cohorten zijn, die
nog steeds PvdA stemmen omdat ze uit een  rood  nest komen en niet in de gaten
hebben dat de maatschappij veranderd is. Als de VVD geminimaliseerd is, zal haar
plaats trouwens toch ingenomen worden door de Rode Rakkers, wat vrijwel zeker
tot een nog grotere nivelleringsgolf zal leiden. De hardwerkende Nederlander zal
zijn straf niet ontgaan.

Carl J. Hirsch, Amsterdam

Leukste  Je kunt kletsen wat je wilt maar al dat uitruilen tijdens de formatie
heeft ons land wel de leukste minister van Defensie van geheel Europa
opgeleverd! Uiterlijk zegt natuurlijk niet alles, maar het oog wil ook wat bij
al dat politieke gehannes in ons mooie landje aan de zee.

Willem Vizee, Tiel

Afkeer  Onder scholieren van Turkse en Marokkaanse afkomst is de afkeer van
homoseksuele klasgenootjes vier tot vijf keer zo hoog als bij scholieren van
Nederlandse komaf. Uiteraard mogen die laatsten geen afkeer hebben van
scholieren van Turkse of Marokkaanse afkomst. Stel je voor!

P. Uribe, Amsterdam

Complot  De inkomensafhankelijke zorgpremie is een boosaardig complot van Bos,
Samsom en PvdA-partijleider Spekman om de VVD tot de helft, of minder, te
decimeren met het oog op de volgende verkiezingen die komen gaan. Niet voorzien
door de aan regeringsdeelname verslaafde Rutte c.s., terwijl die wisten en
behoorden te weten dat van regeren met de Partij van de Afgunst niets goeds valt
te verwachten.

L. Belzer, Woudrichem

Bezwaar   De boeren van wie de schapen werden gestolen, hebben de meeste weer
terug en de politie heeft een paar dieven gearresteerd. De dieven kunnen echter
nog bezwaar aantekenen tegen de teruggave van de dieren, het is werkelijk de
omgekeerde wereld, in Nederland zijn ze echt gek geworden. Vroeger was misschien
niet alles beter maar heel veel dingen wel, ik heb tenminste vroeger nooit van
zoiets onzinnigs gehoord.

Ad de Koning, Almere

Wakker  De hetze van al die dik verdienende VVD ers tegen het
nivelleringsprogramma van de zorgpremie maakt mij misselijk. Mensen die er hard
voor werken worden gestraft zegt men.  Ik werk me ook te pletter tegen een
minimum salaris. In verhouding betaal ik nu een kwart van mijn loon aan eigen
risico, niemand die hier wakker van ligt. Tandartskosten van 1000 euro, waarvan
de helft door de verzekering wordt vergoed. Heb twee studerende kinderen.
Niemand die aan mij vraagt of ik het wel red. Dus mensen met die grote mond,
denk nog maar een keer na voor je zo praat over de  hard werkende mensen in
Nederland . Jullie kunnen best wat missen.

A.J. Meulman, Assen

Vakantie  De minima (lees bijstandtrekkers) kunnen vanaf volgend jaar in Utrecht
op onze kosten een vaccinatie ophalen voor een verre reis naar bijvoorbeeld
Marokko of Turkije omdat men niet wil dat zij ziekten mee terug nemen naar
Nederland. Wij, de werkenden, moeten straks honderden euro s meer betalen voor
de inkomensafhankelijke zorgpremie en de minima gaan vrolijk op vakantie?

Monique Kemper, Mijdrecht

Baby s  Niemand komt eigenlijk in opstand tegen de vaste onderdelen van ons
zorgpakket: de verloskundige en kraamzorg. Het is van de gekke dat iedereen moet
betalen voor de baby s die anderen willen hebben en geboren laten worden. Het
moet zo worden, dat als je kinderen wilt, je het zelf moet bekostigen, ook en
vooral de verloskundige en kraamzorg! De zorg kan dan ook veel goedkoper!

Bo van der Nat,

s-Gravenhage

Beangstigend  Veertig toekomstige Tweede Kamerleden stemmen allen in met het
regeerakkoord. Niemand weet nog op dat moment wat precies de financiële
consequenties zijn, wel is op dat moment bekend dat het rampzalige gevolgen
heeft voor de hardwerkende mensen. Toch komt iedereen enkele uren later naar
buiten, en staat volledig achter dit waanzinnige plan. Geen van deze veertig
plucheplakkers is zo heldhaftig om te zeggen, hier kan ik niet achter staan!
Hieruit blijkt maar weer, dat ze waarschijnlijk nog hun eigen moeder zouden
verkopen om op het pluche te zitten. Heel beangstigend!

Henk Batelaan, Leiden

Gratis  De zorg in Spanje is gratis. Die betalen wij ook dus. Je zou er ziek van
worden.

G. Twigt, Anna Paulowna

Fraude  Op zich vind ik het niet erg om meer premie te betalen voor de zorg,
maar dan moet het ook echt afgelopen zijn met de verschillende soorten van
fraude, bijvoorbeeld met uitkeringen. Dat ik dan wat meer betaal voor iemand die
het echt zelf niet kan opbrengen vind ik dan prima. Zet een aantal overbodig
geworden ambtenaren of managers in op het opsporen van fraude, dat betaalt zich
binnen no time terug.

G. Rijlaarsdam, Rijsenhout

LOAD-DATE: 3 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              37 of 200 DOCUMENTS



                                  De Telegraaf

                            3 november 2012 zaterdag

Nutstarief omlaag ;
 Stop sponsoring professionele sportclubs

SECTION: 1; Blz. 2

LENGTH: 638 woorden


Nutsbedrijven verdienen genoeg. Het bevriezen van de tarieven noemt 89 procent
van u dan ook een prima idee. Liever nog ziet u een fikse verlaging van de
water- en energierekening.  We hebben jaren te veel betaald. In deze financiële
crisis zouden de nutsbedrijven hun verantwoordelijkheid moeten nemen en het te
veel betaalde in de vorm van een tariefsverlaging terug moeten geven aan de
burger , zegt u.  Bevriezen is geen optie. Naar beneden die prijzen en weg met
de energiebelasting.

Waterbedrijf Vitens heeft aangekondigd de tarieven van drinkwater tot en met
2015 te gaan bevriezen. Het bedrijf wil daarmee de klanten financieel steun
bieden. Volgens 87 procent van de deelnemers aan de Stelling van de Dag is dat
het een sympathiek gebaar dat gevolgd zou moeten worden door andere
collega-bedrijven.  Nutsbedrijven zouden prima de burgers kunnen helpen. Wij
krijgen momenteel vanuit alle hoeken en gaten genoeg financiële ellende over ons
heen.

Overigens wijst een medewerker van het Amsterdamse Waternet erop dat dit bedrijf
door de gemeente Amsterdam al eerder is opgelegd dat de tarieven bevroren moeten
worden tot 2015. Vitens heeft dan ook niet de primeur. Een enkeling vraagt zich
af of het gezien moet worden als reclamestunt.

Aandeelhouders  Vitens wijst erop dat de aandeelhouders akkoord moeten gaan met
het plan. Dat zijn in dit geval gemeenten en provincies. U denkt echter dat ze
nee zullen zeggen.  Ze zitten zelf krap bij kas en willen niet inleveren op deze
inkomsten , zegt 79 procent. Ook denkt u dat de  gewone  man er weinig mee zal
opschieten.  Het is een goed plan, maar de tekorten zullen wel weer ergens
anders weggehaald worden.

Erg gelukkig lijkt de Nederlander niet te zijn met privatisering van de
energiemarkt.  Alle geprivatiseerde bedrijven waar duurbetaalde managers de
dienst uitmaken, kosten ons veel geld. Er is geen marktwerking, alleen maar
geldzucht , zo luidt uw opvatting.  Nutsbedrijven zijn er voor het algemeen nut
en mogen dus geen winsten maken. Concurrentie werkt niet in deze branche.
Marktwerking is het grootste sprookje dat er bestaat.

U bent er een voorstander van (62 procent) dat de prijzen van water en energie
door de overheid worden vastgesteld, zodat alle Nederlander dezelfde prijs
betalen. Alleen dan is sprake van een eerlijke prijs. De hoge belastingtarieven
die de overheid hanteert binnen de energiemarkt, zijn u een doorn in het oog.
Niet het water en de energie maken de kosten zo hoog, maar de bijkomende kosten
van de belastingen. Eerst de belastingen op alle nutsvoorzieningen omlaag. Dat
zet pas zoden aan de dijk.  Hetzelfde vindt u van de transportkosten:  Als de
maatschappijen die niet zouden doorberekenen, zou dat al veel schelen.

Btw-tarief   Drinkwater is een basisbehoefte en zou dus onder het lage
btw-tarief moeten vallen. Toeslagen op energie is pure diefstal door de staat.

Een staat waar u de afgelopen week niet blijer van bent geworden na de lancering
van de plannen van Rutte en Samsom om de zorgpremie inkomensafhankelijk te
maken. Cynisch zegt u dan ook:  Misschien het voorstel om de tarieven van
nutsbedrijven te bevriezen nog even voorleggen aan Rutte en Samsom. Dan kunnen
ze deze tarieven misschien ook inkomensafhankelijk maken.

Er bestaat veel ergernis over sponsoring van professionele sportclubs door
energiemaatschappijen.  Deze bedrijven maken veel te veel winst. Hoe kunnen ze
anders zo veel geld besteden aan sponsoring? Miljoenen worden er aan sponsoring
weggegeven. Stoppen daarmee en het geld terug naar de burger.

Tot slot een ongevraagd advies:  Het gros van de Nederlanders kan zelf de
waterrekening verminderen door zuiniger te zijn en niet iedere dag een halfuur
te douchen."

Ina Eggink

Maandag is er weer een

Stelling van de Dag.

U kunt er aan meedoen

van 11.00 tot 15.30 uur via

www.telegraaf.nl en http://www.wuz.nl.

LOAD-DATE: 3 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              38 of 200 DOCUMENTS



                                  De Telegraaf

                            3 november 2012 zaterdag

Vertrouwen

SECTION: 1; Blz. 3

LENGTH: 240 woorden


De Tweede Kamerfractie van de VVD is vooralsnog stokdoof voor de zware kritiek
op de nivelleringsoperatie via de ziektekostenpremie die door VVD-leider Rutte
is afgesproken met de PvdA. Kennelijk worden de liberalen door PvdA-voorman
Samsom, onder toeziend oog van zijn partijgenoot ex-informateur Bos, met dit
regeerakkoord gegijzeld, waardoor noodzakelijke wijzigingen niet meer mogelijk
zijn.

Bij andere liberalen, zoals voormalig voormannen Wiegel en Bolkestein, bestaat
er geen enkel misverstand: Rutte en zijn directe adviseurs hebben de plank
misgeslagen als het gaat om de linkse inkomensherverdeling via de zorgpremies.
Het draait niet alleen om de zware koopkrachtgevolgen voor hardwerkende
Nederlanders of de toename van de werkloosheid door deze nivellering, maar om
het principe van loyaliteit en de gedane beloften van voor de verkiezingen.

Daarmee heeft dezelfde VVD-fractie, die begin deze week vertrouwend op de blauwe
ogen van enkele partijgenoten vrijwel ongezien akkoord is gegaan met het nieuwe
regeerprogramma, zich lelijk in de nesten gewerkt. Daarnaast is de vraag of er
voldoende kritisch vermogen bestond in de omgeving van de onderhandelaars
terzake fundamentele kwesties als inkomenspolitiek en de woningmarkt. Want ook
het andere kiezersbedrog over de hypotheekrente is een hard gelag.

Voor Rutte is daarom aanpassing van het regeerakkoord de enige remedie tegen een
dreigende vertrouwensbreuk met zijn electoraat.

LOAD-DATE: 3 November 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              39 of 200 DOCUMENTS



                                  De Telegraaf

                           1 november 2012 donderdag

Werken heeft geen nut ;
 Mijn huis moet verkocht worden om de zorgpremie te kunnen betalen

SECTION: 1; Blz. 6

LENGTH: 756 woorden


Een overgrote meerderheid van de Nederlanders is enorm geschrokken van de
plannen van Diederik Samsom en Mark Rutte om de zorgpremie inkomensafhankelijk
te maken. U maakt zich massaal grote zorgen over uw eigen toekomst en dat van uw
kinderen. Van de deelnemers aan de Stelling van de Dag zegt 90 procent dat de
hoogte van de zorgpremie zoals die nu wordt voorgesteld, absoluut onaanvaardbaar
is.

Schandalig. Schokkend. Diefstal op klaarlichte dag.Te zot voor woorden. Een
horrorscenario , zo luiden enkele niet mis te verstane reacties.  De
hardwerkende Nederlander krijgt de rekening gepresenteerd. Een enorme
onvoorziene lastenverzwaring. De zorg is voor ieder gelijk, dus dat dient ook
voor de premie te gelden , zegt u.  Ik vind het verschrikkelijk. Je werkt voor
niets en af en toe iets leuks doen is er niet meer bij.   We gaan weer richting
de armoede van de jaren vijftig. Voedselbanken, jullie kunnen veel nieuwe
klanten verwachten.

U wijst erop dat het nieuwe kabinet het aflossen van hypotheken wil stimuleren,
maar hoe dan?  De mogelijkheid om je hypotheek af te lossen wordt geblokkeerd
door de hoge zorgpremie. Ik zal mijn huis moeten verkopen, maar ook dat lukt
niet.

Ontslag  Minder gaan werken is een reële afweging voor u. Van de
Stellingdeelnemers zegt 45 procent dit te zullen doen als daarmee de hoge
ziektekostenpremie kan worden ontlopen. Voor 36 procent is het geen optie.  Met
een inkomen van 34.000 euro ben je keihard de pineut. Mijn huur is al
onbetaalbaar en nu dit weer. Ik overweeg serieus ontslag , vertelt iemand. Een
alleenstaande voegt daar aan toe:  Ik betaal overal al de hoofdprijs voor. Ik ga
minder werken. Zo heeft het geen nut meer. Het kabinet onderschat het feit dat
werken absoluut onaantrekkelijk gemaakt wordt.

Tweederde van de deelnemers aan de Stelling verwacht dat mensen met de laagste
inkomens, die slechts 20 euro per maand betalen aan ziektekostenpremie, niet op
zoek zal gaan naar beter betaald werk.  Van deze maatregel gaat geen enkele
prikkel uit om bijvoorbeeld vanuit bijstand naar betaald werk te gaan. Bovendien
hebben mensen met lage inkomens geen enkele reden meer om kostenbewust om te
gaan met het gebruik van zorg.

Een enkeling steekt overigens zijn blijdschap niet onder stoelen of banken.  Ik
ben AOW er met 30 euro pensioen en bovendien invalide. Voor mij schijnt de zon
weer.

Belachelijk  Negen procent van de deelnemers is het oneens is met de Stelling
dat de hoogte van de zorgpremie onaanvaardbaar is. U merkt daarbij op:  Voor mij
is dit een beter gevoel. Het is belachelijk dat ik in verhouding tot nu toe zo
weinig premie heb hoeven betalen. Ik ga inderdaad meer betalen maar ik vind dat
een kwestie van solidariteit.

Het merendeel maakt zich echter grote zorgen. Met name omdat de maatregelen zich
opstapelen en vooral gezinnen de dupe worden.  Rutte en Samsom weten totaal niet
wat er speelt bij gezinnen. Ik heb mijn gezin met twee studerende dochters
inmiddels failliet verklaard. De uitwonende studiebeurs vervalt, evenals de
ov-jaarkaart. De studieboeken moeten zelf worden betaald, kinderbijslag gaat
omlaag en als klap op de vuurpijl gaat de zorgpremie naar 482 euro omdat ik na
jaren hard werken iets heb opgebouwd en net op de grens van de hoogste premie
zit. Totale extra kosten: 9700 euro. Ja, u leest het goed!

Schade   De Nederlandse economie zal hiervan veel schade ondervinden. We hebben
minder te besteden. De middenstand gaat dit voelen. Niet meer uit eten, minder
kleding, minder consumptiegoederen. Ook geen vakantie meer, want het
vakantiegeld gaat op aan de zorgpremie.

Emigreren lijkt sommigen van u een goed plan.  Ik ga serieus kijken wat voor mij
de mogelijkheden zijn om naar Duitsland te verhuizen. Dat is voor mij 20
kilometer verderop. Ik hoop zo deze ellende te ontlopen.  Of het werkelijk een
goed idee is, mag worden betwijfeld, zo blijkt uit een reactie van een
Nederlander die in Duitsland woonachtig is.  Ik woon in Duitsland en ben hier
vrijwillig verzekerd. Ik betaal 638 euro per maand en voor mijn vrouw 287 euro.

VVD en PvdA is als water en olie. Het mengt niet.  De PvdA noemt u de Partij van
de Armoede en de VVD de Volkspartij van Verraad en Disasters.  Deze maatregel is
voor mij reden geweest om na 40 jaar mijn lidmaatschap van de VVD op te zeggen.
Het is de VVD onwaardig om juist hogere inkomens zo te benadelen.  En uit vele
kelen klinkt:  Ik stem nooit meer VVD.

Ina Eggink

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              40 of 200 DOCUMENTS



                                  De Telegraaf

                           1 november 2012 donderdag

Politiek was nog nooit zo ongeloofwaardig

SECTION: 1; Blz. 6

LENGTH: 996 woorden


Als we er samen de schouders onder kunnen zetten worden het vijf historische
jaren, luiden de woorden van Samsom naar zijn achterban. Inderdaad, historisch
zullen ze worden, want na deze schandalige nivelleringsoperatie is Nederland
straks failliet. Met deze maatregelen gaat de bestedingruimte van een groot en
belangrijk deel van de bevolking   de middenklasse   flink omlaag en zal de
economie nog verder in het slop raken. Meer ontslagen, meer gedwongen
huizenverkopen. Rutte heeft liggen slapen bij de onderhandelingen. Wat was zijn
credo ook alweer? Werkend Nederland moest beloond worden. Politiek was nog nooit
zo ongeloofwaardig.

R. van Dooren, Weert

Afrekening  Ook zo blij dat u zo zuinig was met energie en dat u telkens de
thermostaat wat naar beneden stelt? Net de eindafrekening ontvangen van een
geheel jaar energieverbruik. Van het totaalbedrag dat we kwijt zijn aan elektra,
gas en netwerkkosten wordt door energiebelasting en btw samen de rekening
verhoogd met 75,66%. Stimulerender kunnen we het niet maken, wel duurder.

Joop Verhage, Blaricum

Hameren  De PvdA probeert maar steeds weer in beeld te blijven door voortdurend
bezwaren te uiten over de bezuiniging van 1 miljard op
ontwikkelingssamenwerking. Gezien de enorme besparingen, ombuigingen en
verhogingen op andere terreinen, is dit een besparing die zeker te
rechtvaardigen is. Bovendien zou de PvdA eens de moed moeten hebben om
onderwerpen als corrupte regimes, stammenstrijd, vrouwenonderdrukking en vooral
de geboortebeperking aan te kaarten alvorens steeds maar te hameren op het
aambeeld dat er niet bezuinigd mag worden op dit dossier.

R.L. van Hasselt, Gieten

Schande  Wat een schande dat 2000 Nederlanders een marathon willen lopen in New
York. Met de 1000 euro reis- en verblijfskosten per persoon zou er al 2.000.000
euro voor het goede doel bij elkaar zijn. En ook in Nederland, hoewel een klein
land, kan er een gesponsorde marathon van ruim 40 km gelopen worden. Kijk maar
eens naar de Ropa-run.

Jan van Everdink, Roosendaal

Weigerambtenaar  Zou het, nu er in het nieuwe regeerakkoord geen plaats meer is
voor de  weigerambtenaar , ook eens geen tijd worden om de functie van
treiterambtenaar  ter discussie te stellen?

R.F. Meihuizen, Driebergen

Hobby  Zoals altijd is er weer een hobbyclub de dupe van de bezuinigingsdrift.
Als Den Haag zo nodig de oldtimers wil gaan belasten, laat zij dan ook alle
Polen, Bulgaren en Roemenen etc. die hier wonen en werken belasten voor het
gebruik van het Nederlandse wegennet. Het is te gek voor woorden dat die groep
buiten schot blijft, dit kan een aardig bedrag gaan opleveren.

W. van Pijlen, Huizen

Uitzicht  Een prachtige locatie voor de ambtenaren van de stad Rotterdam. Dit
kantoor zal straks 8 uur per dag worden gebruikt door ambtenaren die hard aan
het werk zijn en dus geen tijd hebben om van dat uitzicht aan de Maas te
genieten. Het was verstandiger geweest om op zo n mooie locatie een
verzorgingshuis voor bejaarden te bouwen. Deze bejaarden gebruiken deze locatie
24 uur per dag en hebben de tijd om naar de door hen opgebouwde stad te kijken.
Nu zal het pand grotendeels niet in gebruik zijn. Zonde van het geld, maar het
zal wel een ambtenaar zijn die dit heeft bedacht.

Daan Dijkshoorn, Krimpen aan de Lek

Riant  Ik ben een van de gelukkigen die een dikbetaalde baan heeft van 46.000
euro per jaar, met een werkweek van 50 uur. Daar hou ik maar liefst 2600 euro
netto per maand van over. Als ik mijn vaste lasten incl. hypotheek heb betaald,
resteert ons het riante bedrag van 900 euro per maand voor 4 personen onder wie
2 schoolgaande pubers. Ik kan dus gemakkelijk 200 euro extra per maand missen
aan de zorgverzekering en 150 euro reiskosten voor de kinderen. Dan hou ik nog
550 euro over om van te leven! Daar kan best nog wegenbelasting vanaf voor mijn
zuurverdiende hobby, een oldtimer. Eten haal ik dan wel bij de voedselbank. Of
kom ik daar niet voor in aanmerking?

F. Verdijk, Harlingen

Diefstal  Ook in het nieuwe regeerakkoord blijft de vermogensrendementsheffing
1,2%. Een vijfjaars deposito geeft nog maar 2,3% rente per jaar! In de praktijk
betekent dit dus een heffing van 52% op vermogen boven de belastingvrije voet.
Moeiteloos worden regelingen in het belang van de burger afgebouwd of
afgeschaft. Betreft het echter de portemonnee van de overheid dan laat men graag
alles bij het oude, ook als dit pure diefstal is.

Jan Pronk, Beverwijk

Huurverhoging  Over de beperking van de hypotheekaftrek worden grote woorden
geschreven. De categorie die de komende jaren enkele euro s per maand moet
inleveren heeft een inkomen van bruto meer dan 56.000 euro per jaar. Deze mensen
worden zelfs nog gecompenseerd via de inkomstenbelasting. De huurders worden
echter getroffen door een extra huurverhoging, soms oplopend tot 6,5% boven op
de inflatie. Het gaat hier om mensen met modale inkomens of iets meer. Dit
verschil in behandeling is niet te verkopen en zal ongetwijfeld de PvdA kiezers
kosten. Op het terrein van het wonen heeft de VVD dus ondanks alle verhalen het
spelletje slim gespeeld en is de PvdA de partij die de VVD wel erg veel heeft
gegund.

Hero de Roode, Sneek

Schelen  Op vakantie in Frankrijk werd mijn echtgenote in een ziekenhuis
opgenomen met een longontsteking. Prima medische verzorging. De verpleging
aldaar, alleen op een kamer, kost 45 euro per dag. Hetzelfde kost hier 400 tot
450 euro per dag. Zou ietsje kunnen schelen in de premie?

Harrie Colen, Nuenen

Pluk ze  Met dit regeerakkoord krijg ik het gevoel dat ik bij de heren Rutte en
Samsom als crimineel te boek loop. Na rijp beraad zijn Rutte en Samsom
overeengekomen dat de  Pluk ze -wetgeving op Jan Modaal en daarboven van
toepassing moet zijn.  Wat is de volgende stap? De wet Bibob, waarmee ik moet
bewijzen hoe ik aan mijn auto ben gekomen of de fiscale opsporingsdienst die mij
op Schiphol tegenhoudt en mij vraagt waar ik mijn vliegreis van betaal? Dit
verdienen wij toch niet! Voor mij wordt het een  Bridge over troubled water .

J.G. Vos, Den Helder

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              41 of 200 DOCUMENTS



                                  De Telegraaf

                           1 november 2012 donderdag

MARX RUTTE LAATONS IN DE STEEK! ;
Volkswoede over ongekende nivelleringsoperatie in de zorg

SECTION: 1; Blz. 5

LENGTH: 1899 woorden


Nederland heeft gesproken! Lááiend bent u over de plannen van de nieuwe coalitie
om de zorgpremie zwaar inkomensafhankelijk te maken. Zelden stuurden lezers van
De Telegraaf zó veel verontruste en verontwaardigde brieven in. U spreekt van
bedrog en zwendel, van diefstal van gewone, hardwerkende mensen, en van
communistische praktijken:  Marx Rutte laat ons in de steek!  Op deze pagina een
bloemlezing uit alle binnengekomen post.

Waardering  Om het werk dat ik kan (en mag!) doen heb ik lang en hard gestudeerd
en in het verleden veel (financiële) offers moeten doen. De waardering die ik
ervoor gekregen heb, is een prima baan met een behoorlijke verantwoordelijkheid
en een prima salaris, maar lang geen tweemaal modaal. Door de maatregelen die
het nieuwe kabinet wil doorvoeren met betrekking tot de zorgpremie raak ik een
flink deel van mijn inkomen kwijt, omdat ik dus aardig verdien. Zo word ik dus
gestraft voor hetgeen ik in de loop van de tijd heb opgebouwd.

Als de berekeningen kloppen raak ik ruim een bruto maandsalaris kwijt aan
zorgpremie, ik ga bijna het drievoudige betalen van wat ik nu betaal aan
zorgpremie! Dit terwijl ik in de laatste 20 jaar zegge en schrijve één keer in
het ziekenhuis heb gelegen.

Als de regering deze maatregel daadwerkelijk gaat doorvoeren, dan zullen veel
Nederlanders die in de loop van de tijd iets hebben opgebouwd zwaar gestraft
worden. Stank voor dank dus. Nivellering is op zich niet slecht, maar je kunt
ook doorslaan, en dat is wat momenteel wat er gebeurt, want de compensatie is er
nauwelijks, of in elk geval niet gelijk aan wat je nu kwijt bent.

Jacob de Weijze, Marken

Nihileren  Stel je hebt twee kinderen van 18 en 19. De een zit nog op school, de
ander studeert. Kinderen zijn in de zorgverzekering gratis meeverzekerd met de
ouders tot hun 18e. (Blijft dat trouwens zo?) De basisbeurs wordt afgeschaft en
je kinderen kunnen die premie niet zelf betalen, dus jij betaalt voor je
kinderen. Je behoort tot de middengroeperingen, dus je premie gaat als een raket
omhoog. Dus ook die voor je kinderen. Ik zie aankomen dat je zo straks 1500 euro
per maand moet betalen voor de zorgpremie van je hele gezin. Dat kunnen alleen
miljonairs! En dan komen de rest van de lastenverzwaringen er nog bovenop
(minder kinderbijslag, hypotheekrenteaftrek naar beneden, studieboeken ook voor
middelbaar onderwijs niet meer gratis). Beetje nivelleren? Dit is nihileren! Dit
is afschaffen van de middengroeperingen.

Maarten van Veen, Nieuw-Vennep

Grens  Ik zit net boven de grens: ik verdien iets meer dan gemiddeld, maar door
hoge woonlasten wegens een scheiding en alimentatie kom ik net aan rond, al
denkt de PVDA en zelfs de VVD daar anders over. Ik ben dus verplicht om een dag
minder te gaan werken: netto houd ik dan hetzelfde over. Bedankt voor deze extra
vrije dag heren. Met alle maatregelen krijg ik denk ik nog meer vrije dagen,
want ik krijg het maandelijks nu niet meer rond. In de bijstand dus: als
alleenstaande ouder toch 1200 euro netto.

Ik krijg dan kwijtschelding van lasten, betaal bijna geen ziektekostenpremie,
geen alimentatieverplichting meer, bijzondere bijstand voor een wasmachine,
sportclubs, computer. En in de schuldsanering natuurlijk vanwege de waardedaling
en verkoop van mijn woning, zo kom ik daar ook weer mooi vanaf. Vervolgens ga ik
nooit meer aan het werk want de grens tussen werk en bijstand is weer kleiner
gemaakt door inkomensafhankelijke ziektekostenpremie en beperking van de
renteaftrek.

Mensen in de bijstand hebben namelijk een huurwoning met subsidie. Dit kan wel
eens de geschiedenis ingaan als het laatste zetje door Rutte en Samsom dat
Nederland economisch in een afgrond werd gestort. Fijn om zo de
geschiedenisboeken in te gaan, wel met een lach op de foto heren!

R. Stam, Nieuwe Niedorp

Piraten  Ik dacht dat ik op de VVD had gestemd, maar het blijkt een stem op de
Piratenpartij te zijn geweest. Marx Rutte, u laat werkend Nederland in de steek!

Fred van de Laan, Utrecht

Gedrocht  Het is weer een staaltje PvdA-politiek ten top, het nivelleren is weer
begonnen. Deze keer hebben onze politici ons opgezadeld met een wel heel groot
gedrocht: de inkomensafhankelijke zorgpremie. Wie dat even goed bekijkt en
narekent komt tot de conclusie dat hier niets  eerlijk  en  sociaal  aan is,
maar dat het als enige doel heeft om de mensen die iets meer dan modaal te
verdienen nog eens harder uit te kleden en kaal te plukken. Dat iemand met een
hoger inkomen zomaar zo veel meer moet gaan betalen is volledig onredelijk, daar
juist de wat beter betaalden meestal veel beter op hun gezondheid letten, en
minder gebruik maken van de zorg.

In plaats van eindelijk eens te bezuinigen op de zorg (dus minder duurbetaalde
managers, hoe moeilijk kan het zijn?) gaan we nu dus de goedwillende werkende
burger maar weer lekker pakken. En de  gedoogpartner  VVD staat het allemaal nog
toe ook, echt een voorbeeld van  liberale  politiek  Het wordt tijd dat het
Malieveld eens helemaal volloopt met mensen om deze keer eens een echt luid en
duidelijk protest te laten horen tegen deze waanzin. Waar zijn onze vakbonden en
sociale partners nu, springen ze nu eindelijk eens in de bres voor de werkenden?
Ik zie ze niet, en hoor ze niet. Gemiste kans!

Ing. J.J.C.P. Vermeer, Almere

Rondkomen  Als hardwerkende Nederlander met een gezin, verdien ik tweemaal
modaal en betaal nu al bakken belasting, maar ondanks dat kunnen we redelijk
rondkomen als gezin, echter ook niet meer dan dat. Tot mijn grote verbazing zie
ik dat mijn gezin harder aangepakt gaat worden dan de meeste criminelen in ons
land; o.a. gaat mijn zorgpremie van 100 naar 500 euro, het eigen risico fors
omhoog, studiefinanciering verdwijnt, de ov-jaarkaart van de kinderen verdwijnt,
veel hogere huur, gratis schoolboeken weg etc. En als ik ontslag krijg na 33
jaar werken, word ik als dank het afvoerputje in gedonderd. De werkschuwen
daarentegen lachen zich rot... Schandalig!

G. de Ruiter, Hilversum

Bedrog  Nadat Mark Rutte zijn kiezers heeft bedonderd met de
hypotheekrenteaftrek voor bestaande gevallen, blijkt nu dat dit slechts het
topje van de ijsberg is.

Ook met betrekking tot de zorgpremie heeft Diederik Samson zijn opponent een oor
aangenaaid. Gezinnen met een bruto inkomen van 2 keer modaal wil Rutte II maar
liefst 380% meer laten betalen. Voor een gepensioneerd tweegezinshuishouden met
een pensioen, inclusief aow, dat uitkomt boven 70.000 euro, betekent dit een
lastenverzwaring van ruim 9000 euro per jaar. Heeft dit huishouden ook nog een
hypotheek op een eigen woning, dan komt daar nog een bedrag bovenop. In het
ergste geval wordt het pensioen nog afgewaardeerd ook, zodat de gepensioneerden
die zich in hun werkzaam leven (voor sommigen meer dan 45 jaar) extra hebben
ingespannen en voor een extra pensioen hebben gespaard, door onachtzaamheid en
leugenachtig gedrag van Mark Rutte c.s. enorm worden benadeeld. Ik voorspel dan
ook dat bij de volgende verkiezingen, bijv. die voor de Provinciale Staten, de
VVD zal worden geminimaliseerd tot één van de kleinere partijen, hetgeen zijn
weerslag zal vinden in de bezetting van de Eerste Kamer.          Amsterdam,
Dick Poelemeijer

Benul  Samsom beweert dat de lasten eerlijk verdeeld worden naargelang ieders
inkomen, en dat de stijging van kosten best meevalt. Helaas heeft hij geen benul
van rekenen, want hij is steeds een nul of wat kwijt. Waar anderen bijvoorbeeld
tot een slotsom van 500 euro komen, is volgens hem de stijging slechts 50 euro.
Kan ook zijn dat hij glashard staat te jokken. Zowel het een als het ander is
een slechte zaak, vooral als je bedenkt dat de minister van Financiën uit zijn
partij komt.

H.L. Steenbakkers, Breda

Modaal  Wij zijn een gezin van Jan Modaal met drie kinderen die vanaf volgend
jaar allemaal boven de 18 jaar zijn en studerend. Ik weet niet of de VVD en PvdA
zich realiseren wat ze gezinnen zoals ons aandoen. Als deze maatregelen doorgaan
kunnen wij ons huis verkopen, als dat lukt in deze tijd. Van de hypotheek zouden
ze afblijven, niet dus. De lasten zijn niet meer op te brengen omdat de
zorgpremie zo hoog wordt en ook de zorgtoeslag trekken ze in, ook voor
studenten. Dat betekent dat wij dik over 1000 euro per maand moeten gaan betalen
alleen aan zorgpremie. Dat kunnen wij niet opbrengen!

En maar met een grote grijns op die televisie verschijnen. Ik erger me groen en
geel, ik heb zo n spijt dat ik op de VVD heb gestemd met hun leuke
verkiezingsbeloften. Ze hadden beter geen geld aan Griekenland kunnen geven,
laten ze eerst ons eigen land maar op orde krijgen in plaats van hun eigen
burgers het ravijn in gooien met deze maatregelen. Wij hebben straks niets meer
te besteden en meerdere mensen in dit land ook niet. Zo krik je de economie niet
op. Die stort alleen maar verder in elkaar daar hoef je niet voor gestudeerd te
hebben.

Carla Pols

Onredelijk  Mark, amice, wat ben jij met je kompaan een bedrieger om in te
stemmen met een inkomstenafhankelijke ziektekostenpremie. Het is statistisch
bewezen dat mensen in de lagere loonschalen het ongezondste leven en dus de
meeste zorg nodig hebben, daarom is het onredelijk om mensen die hard gewerkt
hebben en voor een goed pensioen gespaard hebben op te laten draaien voor deze
gevallen. Ik heb altijd VVD gestemd, maar dit was de laatste keer.

H.J.P. Bakker, Staphorst

Spijt  Een buitenproportionele  belastingverhoging  die tevens de
zorgverzekeraars elke noodzaak tot concurrerende prijzen zal ontnemen, zodat de
negatieve werking voor een dergelijk grote groep ex-VVD-stemmers nog groter zal
zijn. Zelden heb ik zo n spijt van mijn stemgedrag gehad.

R. v. Wilsum, Heemstede

Stofwolken  Nu de stofwolken zijn opgetrokken, blijf ik enigszins verbijsterd
achter. Naast alle maatregelen is er de inkomensafhankelijke zorgpremie. Even
snel een berekening gemaakt. Volgend jaar toch gauw zo n EUR  2.000 minder te
besteden als gezin (2 personen). Door de maatregel om EUR  80 miljoen te
besparen op de kenniscentra vanaf 2015 zo goed als zeker mijn baan kwijt. Een
nieuwe baan vinden wordt een uitdaging op zichzelf. Biedt zich aan: vrouw 53,
chronische reuma artritus, beschikbaar 20 uur per week. Dat mijn cv er goed
uitziet en dat het totaal aantal ziektedagen de afgelopen drie jaar niet boven
de 8 dagen ligt, dat mijn motivatie top is, ziet een werkgever dan al niet meer.
Ik ben dus zeer gefrustreerd, hoezo werken tot mijn 67ste? Ben ik te
pessimistisch? Misschien, maar ik heb zo n vier jaar geleden een aantal
sollicitatiebrieven geschreven, nog net voor de crisis, maar toen bleek al dat
ik te oud was. Ik heb altijd heel bewust gekozen om te blijven werken, ook toen
mijn gezondheid niet meer je-dat was. Ik put daar kracht uit, heb er plezier in.
Misschien wordt de soep niet zo heet gegeten als ie wordt opgediend, maar zelfs
lauw is ie nog moeilijk te pruimen. We gaan het zien. Een teleurgestelde
stemmer.

Ingrid Lijtsman

Ziek  Denkt het kabinet wel aan de mensen die nu ook al een inkomensafhankelijk
zorgbijdrage moeten betalen? Daar hoor ik niemand over. Als ik op basis van ons
gezamenlijk inkomen nu al honderden euro s per maand betaal omdat mijn man heel
ernstig ziek is en in een verpleegtehuis zit, mag ik dan straks ook nog
honderden euro s betalen voor de basispremie voor ons gezin ook op basis van
datzelfde gezamenlijk inkomen? Hoe moet ik dat betalen? Het één houdt geen
rekening met het ander, maar heeft met één inkomen te maken en allebei voor zorg

Marion van Tuyl

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              42 of 200 DOCUMENTS



                                  De Telegraaf

                           1 november 2012 donderdag

Rutte houdt voet bij stuk

SECTION: 1; Blz. 3

LENGTH: 458 woorden


Van onze parlementaire redactie DEN HAAG, donderdag VVD-leider Rutte houdt vol
dat de zorgplannen uit het regeerakkoord  een eerlijke boodschap  bevatten en
acceptabel  zijn. Het inkomensafhankelijk maken van de zorgpremie heeft volgens
hem  beperkte  gevolgen voor de portemonnee omdat burgers op andere terreinen
voldoende gecompenseerd zouden worden.

Dat zei de liberale voorman gisteren bij het debat in de Tweede Kamer over de
formatie.

Rutte kreeg daar van links en rechts de volle laag over de inkomensafhankelijke
zorgpremie. Volgens PVV-leider Wilders moet de VVD-aanvoerder excuses maken aan
de kiezer nu er keihard wordt genivelleerd.  Rutte heeft zijn kiezers
schandelijk bedrogen en voor de gek gehouden , betoogde de PVV-voorman.

De hardwerkende Nederlander is de klos. De hele middenklasse is bedrogen , aldus
Wilders, die op 12 september veel kiezers zag overlopen naar de VVD.

Excuses  Maar Rutte wilde niets van excuses weten.  Het totaalbeeld is
evenwichtig , vond de liberaal, doelend op lagere belastingtarieven en meer
arbeidskorting. Volgens de VVD-leider kloppen de in de media neergezette
premievoorbeelden niet.  Het nettobeeld is dat de lage inkomens er 0,2 procent
op vooruitgaan en de hoge inkomens er 0,6 procent op achteruitgaan , hield Rutte
vol.  Dat is een concessie van de VVD.

Die opmerking schoot menig partij in het verkeerde keelgat. Niet alleen Wilders,
ook CDA-leider Buma herinnerde de VVD-leider aan zijn afkeer van nivelleren in
de verkiezingscampagne.  U haalt het weg bij uw achterban en PvdA-leider Samsom
deelt het uit aan de zijne , sneerde de christendemocraat, die waarschuwde voor
de gevolgen van de zorgplannen voor gezinnen.

D66-leider Pechtold wees erop dat de solidariteit voor het zorgsysteem volledig
onderuit wordt geschopt, nu de laagstbetaalden en uitkeringsgerechtigden
volstrekt worden ontzien.  Waarom de mensen met een bovenmodaal inkomen laten
betalen en de mensen met bijstand niet?  vroeg Pechtold zich af.

Volgens Rutte nemen VVD en PvdA hun verantwoordelijkheid en vertellen ze  een
eerlijke boodschap aan Nederland . Die boodschap ging er zelfs bij de SP niet
in. De socialisten vinden dat middeninkomens onevenredig worden getroffen.
Wilders trok zijn conclusie:  Meneer Rutte, u bent gewoon een linkse jongen.

VVD-voorman Rutte schatert het uit tijdens het debat over het regeerakkoord. Hij
en PvdA-leider Samsom (inzet) kwamen gisteren flink onder vuur te liggen over
met name het voorstel voor de inkomensafhankelijke zorgpremie.

foto s: anp

VVD-leider Rutte en PvdA-voorman Samsom schudden elkaar allerhartelijkst de hand
bij het begin van het debat over het regeerakkoord.

Fractievoorzitters Pechtold (D66), Buma (CDA), Slob (CU) en Van Ojik
(GroenLinks) slaan het tafereel gade.

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              43 of 200 DOCUMENTS



                                  De Telegraaf

                           1 november 2012 donderdag

Brug

SECTION: 1; Blz. 3

LENGTH: 302 woorden


PvdA en VVD hebben met het nieuwe regeerakkoord een brug willen slaan naar alle
Nederlanders in de samenleving. Daarin zijn beide partijen hopeloos mislukt. De
schrik is miljoenen Nederlanders om het hart geslagen nu duidelijk is geworden
dat PvdA-voorman Samsom en VVD-leider Rutte in totale afzondering een zware
nivelleringsoperatie via de zorgpremies hebben afgesproken.

Daarvoor hadden ze de SP en GroenLinks helemaal niet nodig, want dat kunnen ze
zelf blijkbaar beter.

De afspraken die zijn gemaakt over de inkomensafhankelijke zorgpremie zijn
ondoordacht, contraproductief en het kost werkgelegenheid. Het Centraal
Planbureau laat er in de analyse ook geen spaan van heel.

Hier wordt geen brug geslagen naar de samenleving. Dit is een brug te ver. Een
klap in het gezicht van hardwerkende Nederlanders.

Vooral premier Rutte moet zich dit aanrekenen. Zijn handtekening stond ook al
onder de invoering van de forenzentaks, die uiteindelijk niet doorgaat, en met
de voorgestelde ingreep bij de volledige aftrekbaarheid van de hypotheekrente
wordt er ronduit kiezersbedrog gepleegd.

Natuurlijk is het zo dat iedereen een bijdrage moet leveren aan het herstel van
de economie en het op orde brengen van  s rijks financiën. In de eerste plaats
geldt dit natuurlijk voor de overheid zelf, waarvan de uitgaven fors moeten
worden beperkt, voordat de rekening bij burgers en bedrijven wordt neergelegd.
Hervormingen zijn nuttig en nodig om Nederland sterker te maken. Niemand loopt
voor die verantwoordelijkheid weg.

Maar hier worden gewone, hardwerkende Nederlanders keihard gepakt. Alle
zekerheden vallen voor hen weg. Dat PvdA er Samsom dat wil, ondanks dat zijn
eigen achterban ook de zure druiven hiervan plukt, was geen verrassing. Maar dat
de liberaal Rutte deze linkse ideologie verdedigt, is een kardinale fout.

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              44 of 200 DOCUMENTS



                                  De Telegraaf

                            31 oktober 2012 woensdag

De communisten zouden er jaloers van worden

SECTION: 1; Blz. 6

LENGTH: 927 woorden


De communisten zouden er jaloers van worden. Je mag wel meer verdienen maar dan
ga je ook weer meer betalen. Vraag me af wanneer ik mijn loonstrook bij de kassa
van de supermarkt moet laten zien. O meneer, dat wordt een toeslag van 2,5%!
Schandalig.

R. van Klaveren, Almere

Huwelijk  De heer Rutte en de heer Samsom zijn een huwelijk aangegaan. En
Nederland betaalt de bruidsschat.

A. van der Leest, Volendam

Socialistisch  Het akkoord Rutte-Samsom is geboren en de maatregelen ogen een
goede mix van sociaaldemocratie en liberalisme, wie had dat ooit durven dromen.
Rutte en Samsom verdienen een groot compliment. Een van de weinige dissonanten
in het geheel is de inkomensafhankelijke zorgpremie. Onze enorm hoge
belastingdruk zorgt er al voor dat de hoge inkomens hun steentje royaal
bijdragen aan het vullen van de schatkist, waardoor genoemde maatregel een wel
erg socialistisch karakter krijgt. Het maakt bovendien de weg vrij voor andere
inkomensafhankelijke issues, een abject idee.

J. Dams, Helmond

Wachtgeld  De ww gaat naar 24 maanden, waarom dan ook niet het wachtgeld van al
die ambtenaren naar 24 maanden? En dan meteen afschaffen dat het salaris wordt
aangevuld als ze werk vinden dat minder betaald wordt. Het levert veel geld op,
maar snijden in eigen vlees hoort bij de heren politici niet tot de
bezuinigingen, dat geldt alleen voor de gewone man, die toch al zoveel moet
inleveren.

A. Bierlaagh, Apeldoorn

Bonussen  De meeste maatregelen oftewel  pijnplekken  heb ik nu gelezen, maar ik
ben nog steeds niets tegengekomen over de wachtgeldregeling noch over het
afschaffen van die bonussen. Wil dat zeggen dat deze gehandhaafd blijven? Mijns
inziens: wanneer jij je werk goed doet heb je een (goed) salaris. De extra
waardering zit in het feit dat je überhaupt aan het werk bent en een fijne baan
hebt! Geen werk, dan volgt ww in alle gevallen, dus geen uitzonderingen meer.
Hoeveel zal dat opleveren?

Minte Schilder, Weesp

Korter  Als de tijd van recht op ww verkort wordt, wordt dan ook de tijd van
premie betalen korter?

M. de Ruiter, Papendrecht

Terugkeren  VVD en PvdA gaan samen aan de slag onder het motto  Bruggen slaan .
Het is nu de hoogste tijd om bruggen te slaan naar verre landen. Via deze
bruggen moeten de tienduizenden illegale en uitgeprocedeerde gelukzoekers
terugkeren naar hun land van herkomst. En met het uitgespaarde geld slaan we dan
bruggen naar al die tehuizen waarin mensen verblijven, wier enige  misdaad  het
is geweest oud en/of gehandicapt te worden.

Henk Mulder, Hasselt (Ov)

Hart  Bernlef heeft mijn hart geraakt. Met eenvoudige zinnen is hij
binnengeschuifeld en heeft zich genesteld. Daar is het een schrijver misschien
om te doen: overleven in een ander hart.

Richard Brand, Schiedam

Coke-beha  De Duitse douanebeambten kunnen voortaan tegen hun vrouwen zeggen,
als ze langdurig naar goed gevulde decolletés staren, dat ze dat van hun baas
moeten doen uit beroepsoogpunt. Mazzelaars.

Jan van Everdink, Roosendaal

Moszkowicz  Bram Moszkowicz ongeschikt als advocaat.  Hij zal ongetwijfeld z n
fouten hebben, en daarbij minder snel geneigd zijn deze toe te geven. Maar
schorsen voor het leven? Een straf die niet past bij een rechtsstaat als de
onze. Velen kunnen nog wat leren van deze briljante advocaat. Dat hij niet
zoveel zin heeft in bijscholing, daar kan ik mij wel iets bij voorstellen. Hij
hoeft niets meer áán te leren; hooguit het een en ander áf te leren. Als mens
krijgt hij het momenteel voor zijn kiezen: schorsing, belastingdienst,
stukgelopen relatie en zijn oude vader Max bij wie het licht langzaamaan dooft.
Bram is ook een mens, een mens met gevoel. Ik wens hem veel sterkte in deze voor
hem zo barre tijden.

J.J. Postma, Utrecht

Records  Het gros klaagt al jaren (begrijpelijk) over de voortdurende
bezuinigingen en nu over het huidige regeerakkoord. We zouden allen worden
uitgeknepen en nog amper kunnen rondkomen. Maar let op: net als voorgaande jaren
worden er in december weer omzetrecords verbroken.

Y. van der Wal, Hoofddorp

Epo  Wat epo is in het wielrennen is het Libortarief in het bankwezen. Wie
vliegt er nu uit?

S.H. Azijnman, Landsmeer

Rust  Er wordt veel gemopperd op de nieuwe plannen, maar je kunt het ook
positief benaderen. Er worden nu eindelijk knopen doorgehakt (JSF, minder
bureaucratie, hypotheekrenteaftrek, publieke omroep etc.) en afgerekend met
onbetaalbare ambitieuze projecten (Olympische Spelen). Dat geeft duidelijkheid
en rust. Het is nu gewoon even de buikriem aantrekken en de schouders eronder.
Ik vind het knap dat de beide partijen, met totaal uiteenlopende standpunten, in
staat zijn geweest in zo n korte tijd tot een dergelijk akkoord te komen.

Anja Hartman, Amersfoort

Spelen   Het meest positieve punt uit het regeerakkoord van kabinet-Rutte II is
mijns inziens wel dat geen ambities meer getoond worden om in 2028 de Olympische
Spelen naar ons land te halen. De buitensporige kosten van voorbereiding en
realiseren van accommodaties, infrastructuur, enz. zullen ons,
belastingbetalers, daardoor gelukkig bespaard blijven. Rutte II toont moed en
durf om nu al aan dit euforische plan een einde te maken. Rens Kuijten, Nuenen

Omslachtig  Er moet ontzettend bezuinigd worden en een van de vele redenen
hiervoor is de enorme schuldenlast van de zuidelijke Europese landen. Daar gaan
miljarden naartoe. Je zou bijna geneigd zijn om te emigreren naar Zuid-Europa in
de hoop dat je eigen geld dat je hier verplicht moet afstaan, daar weer in je
portemonnee terechtkomt. Ik geef toe... het is omslachtig maar je moet wel
creatief blijven om te overleven.

Jolanda Akkerman, Teteringen

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              45 of 200 DOCUMENTS



                                  De Telegraaf

                            31 oktober 2012 woensdag

Weerzin tegen nivelleren;
 Rutte heeft de VVD met huid en haar overgeleverd aan links

SECTION: 1; Blz. 6

LENGTH: 630 woorden


Het vertrouwen in het regeerakkoord tussen VVD en PvdA onder de deelnemers aan
de Stelling van de Dag is laag en broos. Hoewel menigeen de voortvarendheid en
ambities van Rutte en Samsom positief waardeert, is er een geweldige weerzin
tegen hun nivelleringsdrift.  Ik word onderhand beroerd van dat hele woord
inkomensafhankelijk . Mensen die net een beetje meer dan modaal verdienen zijn
beter af als ze minder hard gaan werken. Pervers.

Eerst en vooral bent u nogal sceptisch over de onderhandelingskwaliteiten van
Mark Rutte. Slechts 16% is van mening dat hij het meeste uit de onderhandelingen
heeft gesleept; 57% stelt dat Diederik Samsom heel wat meer zijn zin gekregen
heeft.  Dit kabinet wordt niet Rutte II maar Samsom I. Rutte heeft alle
VVD-idealen verkwanseld en de PvdA alle gelegenheid gegeven tot nivelleren.
Rutte ga je schamen!

De uitspraak van Mark Rutte dat het regeerakkoord evenwichtig is en herkenbaar
voor zowel VVD als PvdA, vindt 64% dan ook flauwekul.  Het is een puur
PvdA-akkoord, voor VVD-stemmers volkomen onherkenbaar.

Slap  Al is ook een derde daar helemaal niet zo ontevreden over:  Zuiver linkse
of rechtse oplossingen bestaan niet en met dit akkoord zijn beide belangen
gediend zonder dat het een slappe middenoplossing is geworden.  Een ander
schrijft:  Als VVD er vind ik dat in een crisis de sterke schouders meer lasten
mogen dragen dan de zwakkeren en ik vind dit akkoord een solide basis.

Over de drie pijlers van het nieuwe kabinet bent u redelijk te spreken. Die
pijlers zijn: de schatkist op orde maken, eerlijk delen en duurzame groei. Voor
32% is de schatkist het belangrijkst:  De schatkist wordt op orde gebracht
zonder al te veel lastenverzwaringen. Mijn zegen hebben ze.  Anderen zijn minder
enthousiast:  Met de schatkist zal het wel beter gaan, maar met de Nederlanders
niet

Duurzame groei is voor 24% de belangrijkste pijler. En 38% noemt  eerlijk delen
het allerbelangrijkst. Helaas vindt meer dan de helft dit vooral holle woorden:
Meer geld vragen van de harde werkers om de luiwammesen te onderhouden is niet
eerlijk delen maar diefstal.

Het motto van het kabinet-Rutte II,  Bruggen slaan , vindt driekwart van de
stemmers zwak en ongeïnspireerd, en bovendien onbegrijpelijk.  Dit is geen
bruggen slaan, maar op de ruggen slaan van de hardwerkende Nederlander.
Schandalig, dit akkoord gaat mij weer een hoop geld kosten , briest iemand.

Landsbelang  Toch is er over het akkoord ook veel goeds te vertellen, roepen
veel stellingdeelnemers uit volle borst. Goed, er wordt te veel genivelleerd en
te weinig echt hervormd, vindt een meerderheid. Maar velen roemen de ambitie en
voortvarendheid van Rutte en Samsom.  Dit gaat echt over landsbelang en
nauwelijks over partijbelang. Goed gedaan , luidt een reactie.

En zo zijn er vele:  Eindelijk weer eens structurele maatregelen en geen
symboolpolitiek meer ,  Eindelijk fundamentele zaken aanpakken (hypotheekrente,
arbeidsmarkt, zorg) in plaats van geschreeuw om nietszeggende bijzaken als
hoofddoekjes of dierenpolitie , kortom:  Beide partijen gaan ervoor, dat is
duidelijk. En goed te zien dat er bereidheid is elkaar wat te gunnen.

Een ruime meerderheid is dan ook niet erg onder de indruk van alle kritiek uit
de oppositiepartijen.  VVD en PvdA laten zien hoe je kunt samenwerken met
tegengestelde belangen. Tijd dat oppositiepartijen ook eens zo constructief
worden.

Het verkapte dreigement van CDA-leider Sybrand Buma dat zijn partij in de Eerste
Kamer nog wel eens dwars zou kunnen gaan liggen, noemt bijna de helft
schandalig.  Het CDA heeft gigantisch verloren en niet voor niets, dus laat Buma
zijn mond maar even houden.

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              46 of 200 DOCUMENTS



                                  De Telegraaf

                            31 oktober 2012 woensdag

Cultuurpaleis fors duurder

SECTION: 1; Blz. 11

LENGTH: 280 woorden


Van onze Haagse redactie DEN HAAG, woensdag Het omstreden cultuurpaleis op het
Spuiplein in Den Haag gaat volgens tegenstanders tientallen miljoenen euro s
duurder worden. Gisteren demonstreerde een groep bezorgde Hagenaars, onder wie
filmster en schrijfster Anna Drijver, op de geplande bouwlocatie tegen de komst
van het  verlichte broodrooster .

Verschillende kosten zoals de aankoop van het huidige Koninklijk Conservatorium
voor 5,7 miljoen euro en tal van andere zaken zijn volgens de boze menigte door
het stadhuis nog niet gedekt.

Overal vallen klappen, merk ik als bestuurslid van de acteursbelangenvereniging,
en dan wel zoveel geld uitgeven aan stenen, dit is niet investeren in cultuur ,
zegt de bekende actrice Drijver boos.  We moeten steunen wat er in de gebouwen
staat. De tijden zijn veranderd, dit plan is niet meer realistisch.

Met linten, krijt en ballonnen lieten tientallen demonstranten gisteren zien hoe
groots het cultuurpaleis gaat worden en waar het champagnebalkon komt. De
petitie tegen het plan telt inmiddels al ruim vijfduizend ondertekenaars. Onder
hen hoogleraar monumenten en stedenbouwkundige vraagstukken Vincent van Rossem:
Het is een wonderlijk plan om voor 181 miljoen euro te bouwen, terwijl iedereen
gebukt gaat onder draconische bezuinigingen.  De broer van de bekende
Amerikadeskundige Maarten van Rossem is woest:  Ik veronderstel dat de
wethouders het niet uit eigen zak hoeven te betalen, maar zoals gewoonlijk mag
Jan met de pet in Den Haag er weer voor opdraaien en moet vroeg werk van
architect Rem Koolhaas worden afgebroken. Er is iets dramatisch mis bij al die
gemeenten, het nieuwe kabinet zou ze genadeloos moeten aanpakken.

LOAD-DATE: 31 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              47 of 200 DOCUMENTS



                                  De Telegraaf

                            30 oktober 2012 dinsdag

Alleen D66 ziet lichtpuntjes;
Oppositie vreest meer werkloosheid

SECTION: 1; Blz. 3

LENGTH: 487 woorden


Van onze verslaggevers DEN HAAG, dinsdag De aanstaande oppositie maakt gehakt
van de plannen van de komende coalitie. Uitzondering is D66, dat ook positieve
kanten ziet aan de voorstellen.

De PVV heeft zware kritiek op de plannen van VVD en PvdA.  Dit zijn maatregelen
waar Nederland niet op zit te wachten. Destructieve keuzes die voor Nederland
verkeerd zullen uitpakken. De maatregelen zijn slecht voor de economie, slecht
voor de werkgelegenheid en slecht voor de gewone Nederlander , vindt PVV-leider
Wilders, die liever had gezien dat het mes nog dieper in het internationale
hulpbudget ging.

Klassiek liberaal  Volgens de SP kan Rutte zijn  rechtse koers  gewoon blijven
doorzetten, al is de partij blij dat de ziektekostenpremies inkomensafhankelijk
worden.  De lijn blijft klassiek liberaal. De marktwerking in de zorg gaat door,
werknemers krijgen minder zekerheid, studenten zijn de klos en in plaats van
investeren kiest het kabinet voor hard bezuinigen, wat slecht is voor de
economie , aldus de voorman van de socialisten, Roemer.

CDA-leider Buma spreekt van een  teleurstellend resultaat .  Ik ben ervan
geschrokken dat de werkloosheid de komende jaren stijgt. Gezinnen met kinderen
zijn de klos. Ik ben bang dat de gezinnen met een middeninkomen de rekening gaan
betalen , stelt de leider van de christendemocraten, die zich kan gaan
voorbereiden op het voeren van oppositie. VVD en PvdA kunnen niet rekenen op een
meerderheid in de Eerste Kamer voor hun plannen. Het CDA zal de kooltjes voor
hen niet uit het vuur halen.  Zij moeten zich niet te snel rijk rekenen ,
waarschuwt Buma.

D66 ziet wel lichtpuntjes.  Tijdens de campagne maakte ik me zorgen over de
financiële discipline van het volgende kabinet, maar dat lijkt nu toch goed te
komen. Dat is zonder meer winst voor ons allemaal , vindt D66-leider Pechtold.
Hij noemt het wel  een gemiste kans  dat het kabinet niet fors investeert in
onderwijs.

De werkgevers reageren gematigd positief. De ondernemingsorganisaties steunen de
voortvarendheid waarmee structurele ingrepen in lang-slepende dossiers als
woningmarkt, zorg, arbeidsmarkt en bestuurlijke herindeling worden aangepakt,
maar waarschuwen voor de gevolgen voor middeninkomens.  De nivellerende
maatregelen op het gebied van de zorg treffen echter vooral de middengroepen en
zullen een nadelig economisch effect hebben , concluderen VNO-NCW, MKB-Nederland
en LTO Nederland.

Onwerkbaar  Ronduit ontevreden zijn de organisaties over de voorgestelde
quotering op het gebied van de arbeidsmarkt. Ze noemen het voorstel  principieel
verkeerd en in de praktijk onwerkbaar . De ondernemingsorganisaties geven aan
liever afspraken te maken in de Stichting van de Arbeid en willen in overleg met
de vakbonden VVD en PvdA van een alternatief voorzien.  Het gaat hier met name
om arbeidsmarkt, de ww-systematiek en de PBO.

Voorzitter Heerts van de vakcentrale FNV waarschuwt voor de oplopende
werkloosheid.

LOAD-DATE: 30 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              48 of 200 DOCUMENTS



                                  De Telegraaf

                            27 oktober 2012 zaterdag

Meten met twee maten

SECTION: 1; Blz. 2

LENGTH: 172 woorden


Ik kan de krant niet opendoen of de tv aanzetten of ik zie weer een grote
peperdure inval bij een motorclub of een woonwagenkamp omdat er een of twee
leden een hennepplantage drijven of iets anders op hun kerfstok hebben. Justitie
wil dan meteen de hele club verbieden en bestraffen.

Maar jaar in jaar uit wordt voor miljoenen gefraudeerd en gesjoemeld met
notabene óns geld door autoriteiten met een voorbeeldfunctie, zoals bv.
burgemeesters en wethouders al dan niet van de VVD. Recent werd ook bij een
hooggeplaatste rechercheur een hennepplantage aangetroffen.

In deze gevallen wordt toch niet de hele organisatie uitgekamd en opgedoekt?

Ik kan niet anders dan concluderen dat hier met twee maten gemeten wordt.

De politici in Den Haag gaan geraffineerd te werk. Zij geven zichzelf een
vrijbrief om dagelijks onschuldige hardwerkende burgers hun zuur verdiende geld
listig afhandig te maken.

Er bestaat al heel lang een spreekwoord  verbeter de wereld en begin bij jezelf
. Den Haag, richt dus de pijlen op jezelf!

J.W. Deunk,

Vlaardingen

LOAD-DATE: 26 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              49 of 200 DOCUMENTS



                                  De Telegraaf

                            27 oktober 2012 zaterdag

Openheid

SECTION: 1; Blz. 3

LENGTH: 289 woorden


In het schandaal rond het gesjoemel met rentetarieven is ook Rabobank, naar nu
pas blijkt, op de korrel genomen door de openbare aanklager Schneiderman van de
staat New York, ook wel de  sheriff van Wall Street  genoemd.

Rabobank behoort tot een groep van zestien banken die een dagvaarding hebben
ontvangen waarin documenten, e-mails en andere interne stukken worden gevorderd.
Schneiderman heeft vergaande bevoegdheden en kan een onderzoek openen naar
iedereen die zakendoet in New York   het financiële centrum van de wereld
zonder aan te hoeven tonen dat de aangeklaagde opzettelijk fraude pleegde.

Ook gisteren deed Rabobank er het zwijgen toe. Sinds de naam van de veelal als
onkreukbaar geachte bank in dit schandaal opdook, is op geen enkel moment
opening van zaken gegeven, terwijl de beschuldigingen ernstig genoeg zijn en de
integriteit van de bancaire sector opnieuw op het spel staat.

Een indrukwekkende lijst grote banken is betrokken bij de manipulatie van het
zogeheten Libor-tarief waartegen banken elkaar geld lenen. Libor geldt als
ijkpunt voor vele miljoenen financiële transacties, die ook gewone burgers
raken. De Britse bank Barclays trof afgelopen zomer een schikking met
Amerikaanse en Britse autoriteiten en betaalde een fors bedrag.

Het onderzoek in New York kan ook voor Rabobank grote gevolgen hebben en
uitmonden in een zware boete. Daarnaast lopen ook in ons land onderzoeken van de
toezichthouders en wordt Rabobank in de VS om de oren geslagen met civiele
schadeclaims.

Voor de bank doemen pijnlijke vragen op. Wie waren van de manipulatie op de
hoogte? En wist de top ervan? De door New York opgevraagde interne stukken
zullen de antwoorden bevatten. Langer zwijgen kan niet meer, het is tijd voor
openheid.

LOAD-DATE: 26 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              50 of 200 DOCUMENTS



                                  De Telegraaf

                            24 oktober 2012 woensdag

Geen uitzonderingspositie;
 De overheid maakt verschil tussen gewone burgers en kampers

SECTION: 1; Blz. 6

LENGTH: 524 woorden


Een prima voorstel van burgemeester De Wijkerslooth van Waalre om alle
woonwagenkampen op te doeken, vindt bijna driekwart van de deelnemers aan de
Stelling van de Dag.  Woonwagencentra vormen al decennia (vrij)staten in een
staat en zijn veelal broedplaatsen voor criminaliteit. Aanpakken dus en weg
ermee!  klinkt het resoluut.

Het stoort de jastemmers dat de bewoners een aparte status lijken te hebben, met
eigen regels en wetten. Velen snappen niet waarom het woord woonwagen eigenlijk
nog wordt gebruikt.  Het zijn geen woonwagens meer maar villa s die ergens nog
een wiel verborgen hebben zitten om toch nog wagen genoemd te kunnen worden.

Een kwart vindt echter dat De Wijkerslooth te ver gaat met zijn uitspraak. Het
is stigmatiserend, aldus de neestemmers.  Rotte appels en peren tref je overal
aan, en niet alleen in woonwagenkampen.  Waar en hoe mensen willen wonen, moet
iedereen zelf weten, zolang men zich maar aan de wet houdt. Lapt men die aan
zijn laars, dan moet er hard(er) worden opgetreden, meent de overgrote
meerderheid.

Maar dat moet voor álle inwoners van Nederland gelden en niet alleen voor
woonwagenbewoners.  Illegale activiteiten moeten worden aangepakt, of je nou in
een woonwagen woont of in een flat drie hoog achter. Dat mag niks uitmaken.

Sommigen menen dat juist kampers overal te makkelijk mee wegkomen.  Het is
natuurlijk belachelijk dat zij gewoon mogen bouwen wat ze willen.
Woonwagenbewoners worden in veel gevallen ongemoeid gelaten, klagen sommigen.
De overheid loopt er hard voor weg en kijkt de andere kant op.

Doodsbenauwd  De Wijkerslooth zegt dat de huidige ambtelijke dwangmiddelen van
gemeenten ontoereikend zijn. Onzin, zegt een op de vijf.  Ze zijn gewoon
doodsbenauwd.  De meesten zouden het dan ook toejuichen als er gespecialiseerde
teams komen die illegale praktijken in woonwagenkampen gaan aanpakken.

De teams moeten zich niet alleen gaan bezighouden met de aanpak van illegale
bouw en bedrijvigheid zonder vergunningen, maar zouden zich ook moeten verdiepen
in de inkomsten van kampbewoners, aldus de burgemeester. Terecht vindt bijna 90
procent.  Ziet de overheid niet dat de dure sleeën er af en aan rijden? Er wordt
hoegenaamd geen belasting geïnd.

Dat woonwagenkampen een slechte reputatie hebben, hebben de bewoners aan
zichzelf te danken, meent driekwart. Een op de vier vindt dat je niet alle
kampers over één kam kunt scheren. Ook hier zijn het bepaalde mensen die het
verzieken voor anderen.  Wij hebben in onze straat een kampje en nooit overlast.
Alles netjes en open.

Als het aan de burgemeester van Waalre ligt, wonen kampers straks tussen de
burgers. Een derde vindt dat geen goed idee.  Het is al een paar keer geprobeerd
om ze in een stenen huis tussen anderen te plaatsen (Nieuwegein). Dat is op een
dure mislukking uitgedraaid.  De tegenstanders vrezen dat kampbewoners moeilijk
zullen aarden in een  gewone  buurt en voor overlast zullen zorgen.  Laat ze in
de straat gaan wonen bij de burgemeester. Dan piept hij wel anders.

Margo Stols

Vandaag is er weer een Stelling van de Dag. U kunt er aan meedoen van 11.30 tot
15.30 uur via www.telegraaf.nl en http://www.wuz.nl

LOAD-DATE: 23 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              51 of 200 DOCUMENTS



                                  De Telegraaf

                            23 oktober 2012 dinsdag

Westen moet crises nu wél zelf oplossen ;
Hogere tekorten bij groeiwonders

SECTION: 1; Blz. 23

LENGTH: 710 woorden


AMSTERDAM   Westerse economieën kunnen het vergeten dat opkomende landen ze nog
een keer uit het slop zullen trekken bij een volgende grote financiële crisis.
In 2010 zorgde een sterk herstel van met name China voor een opleving in
Duitsland, waardoor ook Nederland weer enigszins uit het dal krabbelde.  Maar de
Chinezen hebben niet genoeg geld om opnieuw als motor dienst te doen.

Dat zegt Hans Timmer, een van de directeuren van de Wereldbank. De Nederlander
werkt al twaalf jaar bij de ontwikkelingsbank in Washington, waar hij leiding
geeft aan een onderzoeksgroep die zowel naar de korte- als de
langetermijnvooruitzichten van landen kijkt. Vandaag is hij in Nederland om een
presentatie te geven over China bij Instituut Clingendael.

Timmer wijst erop dat onder andere China en Brazilië in 2009 en 2010 de reddende
engel bleken voor economieën van Europa en de VS.

Omdat in deze opkomende landen de binnenlandse vraag na de klap van de
kredietcrisis weer snel aanzwengelde, profiteerden westerse bedrijven die naar
deze markten exporteerden. Een meevaller, omdat de Europese en Amerikaanse
consument de hand juist flink op de knip hielden.

Opkomende markten hadden destijds de financiële middelen om hun economie te
stimuleren , zegt Timmer.  Maar daarom zijn hun tekorten opgelopen. Mocht er een
nieuwe grote crisis ontstaan, dan hebben ze veel minder reserves om de groei te
stimuleren. Het Westen doet er daarom verstandig aan te voorkomen dat de bom nog
een keer barst. Vooral omdat we in een tijd leven waarin financiële onrust zich
razendsnel wereldwijd verspreid. Dat zag je afgelopen mei en juni.

Toch ziet de Wereldbank-directeur sindsdien wat lichtpuntjes.  Het risico dat
het in Europa echt misgaat, is kleiner geworden. De Europese Centrale Bank is in
stelling gebracht, waardoor de rentes op Italiaans en Spaans schuldpapier zijn
teruggelopen en de aandelenmarkten stegen. Ook krijgen institutionele
veranderingen meer vorm, zoals het oprichten van een bankenunie in Europa. Een
gezond bankwezen is erg belangrijk voor een sterke economie.

Dat de Wereldbank minder somber is dan het Internationaal Monetair Fonds onlangs
op zijn jaarvergadering in Japan, kan Timmer goed verklaren.  Het IMF richt zich
vooral op financiële stabiliteit op de korte termijn. Terwijl bij de Wereldbank
de focus veel meer ligt op het stimuleren van ontwikkelingen die pas over een
veel langere periode resultaat opleveren. Bijvoorbeeld armoedebestrijding,
onderwijs, sanitaire voorzieningen en participatie. In die zin stoort het mij
niet dat het IMF nu veel meer in de schijnwerpers staat dan de Wereldbank.

Volgens de directeur, die eerder werkte bij het Centraal Planbureau onder
leiding van ABN Amro-topman Gerrit Zalm, heeft zijn organisatie de afgelopen
twintig jaar veel bereikt.  Het bbp van ontwikkelingslanden groeit inmiddels
structureel zo n 6,5% per jaar, terwijl de rijke landen blijven steken op 1,5%
(zie illustratie). In Afrika is de private sector sterk in opkomst en er zijn
minder conflicten. Latijns-Amerika heeft geen last meer van hyperinflatie.
Aziatische landen zijn stabiel en vormen een grote buitenlandse investeerder.
Natuurlijk komt dit alles niet alleen op het conto van de Wereldbank. Maar ik
ben ervan overtuigd dat wij zeker een bijdrage hebben geleverd aan het succes.

De onderzoeksgroep van Timmer houdt zich ook bezig met het signaleren van trends
die de meeste mensen nu nog niet op hun netvlies hebben. Hij noemt er drie, aan
de hand van China.  De komende twintig jaar zullen Chinese bedrijven massaal hun
vleugels uitslaan in het Westen. De vraag voor Europese bedrijven is dan niet
langer of ze hier of in China willen investeren, maar hóe ze moeten concurreren
tegen Chinese ondernemingen die zich op ons continent hebben gevestigd. De
gewone man raakt bekend met grote Chinese merken.

Hij vervolgt:  Ook zul je zien dat China een veel belangrijkere rol voor zich
zal opeisen op de financiële markten. Zowel als het gaat om transacties in
renminbi als het gebruik van deze munt als reservevaluta. Shanghai komt op als
financieel centrum. Ook qua internationale politiek zullen de Chinezen zich meer
laten gelden. De wereld krijgt te horen welke oplossingen China zelf aandraagt
voor mondiale problemen, zoals klimaatissues.

LOAD-DATE: 22 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              52 of 200 DOCUMENTS



                                  De Telegraaf

                            22 oktober 2012 maandag

Nationaal geweten  toert door het land;
Zeg ken jij de Ombudsman?

SECTION: 1; Blz. 8

LENGTH: 582 woorden


door Marie-Thérèse Roosendaal  LEEUWARDEN, maandag  Nieuwsgierigheid drijft de
75-jarige meneer Schralen naar de bus van de ombudsman op het pleintje in
Leeuwarden.  Het is een goeie zaak dat ze eens naar de provincie komen! Maar ik
ben zelfredzaam. Altijd ondernemer geweest en nooit problemen met ambtenaren
gehad. Allemaal aardige mensen. Laatst had ik een akkefietje met de verlenging
van mijn rijbewijs. Keurde de arts me goed, kwam er uit Rijswijk een afwijzing,
omdat ik mijn ogen moest laten checken. De oogarts zei dat ze zichzelf eens
moesten laten nakijken  Ik heb het wel verteld tegen de ombudsman, maar als ik
wil dat ze er iets aan doen moet ik een klacht indienen. Daar heb ik geen zin
in.

Twee dagen doet de Nationale ombudsman Friesland aan. Voor de zekerheid is Alex
Brenninkmeijer (61) zelf in tweevoud aanwezig. Levensecht en van bordkarton op
ware grootte. Een medewerkster laat zich met de tweede versie fotograferen, zoen
op de kartonnen wang.

Brenninkmeijer beent met uitgestoken hand af op twee Friezen die nog een
omtrekkende beweging proberen te maken.  Niemand ontkomt aan onze ombudsman ,
monkelt medewerker Sonja. Schiet in de lach:  Waar je heen moet met klachten
over de ombudsman? Die behandelen wij.  De ombudsman verhaalt meteen van zijn
eigen falen:  Ik wilde vandaag op de markt staan, midden in de drukte, maar
kreeg geen vergunning van de gemeente. De burgemeester zei me net dat ik er
gewoon werk van had moeten maken.

Gezag is lief  Had hij zeker moeten doen. Het gezag is lief in de Friese stad.
Oom agent ziet de dubbelfout geparkeerde krantenauto door de vingers mits die
meteen wordt verplaatst. Wijst hij ook nog uitgebreid de weg naar de
dichtstbijzijnde parkeergarage. Piet van der Wal komt aangesjeesd, boxer Joska
aan de lijn.  Sinds ik mijn scootmobiel heb, staat mijn brommertje in de schuur
op lege banden. Maar ik krijg al voor het derde jaar een rekening van de
verzekering van 103 euro. En daarna een aanmaning. Opzeggen helpt niet, en dan
betaal ik dus maar. De ombudsman heeft me net naar het Juridisch Loket gestuurd.
Fijn, want de gewone man weet nooit waar hij moet zijn.

Op de eerste ochtend komt een veertigtal klagers in de bus. Een jonge man stapt
op een van de teamleden af met een blije grijns:  Ménsen! Echte mensen! Ik ben
net mijn baan kwijt geraakt en merk nu pas dat alle instanties alles via
internet doen. UWV gaat via de mail. Vreselijk.  Ook hij maakt kans op de
hotelbon van 200 euro die verloot wordt onder de straatklanten van de ombudsman.
Ja, van jullie belastingcenten , haalt medewerker Stefan Pfeifer meteen de wind
uit de opgestoken zeilen.  Daarvan sta ik hier ook, trouwens. En dan moet je
weten dat we ook nog een Caribische vestiging hebben waar we soms heen moeten!
Ik werk er al sinds 1986, ik heb alle ombudsmannen meegemaakt. Wie de beste is?
Hij schatert het uit als net op dat moment de huidige langs loopt.  Deze durft
politiek te schoppen, maar dat kan ook in deze tijd. We hadden veel eerder met
de bus het land in moeten gaan. Na 30 jaar weten veel burgers nog altijd niet
precies wat de ombudsman voor ze doen kan. Ik maak me er ook geen illusies meer
over. Als ik vertel waar ik werk, roepen ze steevast: O ja! Frits Bom!

De Nationale ombudsman is met zijn bus neergestreken in Friesland om vastgelopen
mensen te helpen. Voor de zekerheid is Alex Brenninkmeijer in tweevoud aanwezig
in Leeuwarden (foto onder), vrolijk slaat hij een arm om zijn kartonnen
evenbeeld. foto s: anne van der woude

LOAD-DATE: 21 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              53 of 200 DOCUMENTS



                                  De Telegraaf

                            19 oktober 2012 vrijdag

Ouderen weer de dupe;
 Nieuw belastingstelsel vergroot kloof tussen arm en rijk

SECTION: 1; Blz. 6

LENGTH: 602 woorden


Jan met de pet betaalt weer.  Dat is het algemene gevoel dat heerst in Nederland
na de presentatie van het rapport-Van Dijkhuizen met betrekking tot de
herziening van het belastingstelsel. Kern is het terugbrengen van het aantal
belastingschijven van vier naar twee. Daar ziet u het nut wel van in.  Door maar
te werken met twee schalen gaat het lonen om meer te gaan werken , zegt u.

De schrik zit er bij de ouderen die onder het nieuwe stelsel meer belasting gaan
betalen, goed in.  Ik heb aow met een klein pensioen. Mijn vrouw en ik hebben
een slechte gezondheid en betalen het maximale aan de zorg. We kunnen niets meer
missen.

Veel vertrouwen dat een belastingenherziening de burger ten goede zal komen is
er niet. Met de Stelling dat verlaging van de belastingen niets zal opleveren,
is 72% van de deelnemers het roerend eens.  Een verlaging is een sigaar uit
eigen doos. Ik heb nog nooit meegemaakt dat een zogenoemde budgetneutrale
wijziging de burgers daadwerkelijk iets oplevert.  Iemand onderstreept deze
visie  We schieten er niets mee op. De ervaring leert dat het geld weer ergens
anders wordt verhaald. De overheid moet zijn financiën immers op orde hebben.

Velen van u vinden dat ze letterlijk en figuurlijk tekort gedaan worden door de
overheid.  Ons wordt gevraagd de broekriem aan te halen, maar de overheid doet
zelf vrijwel niets aan bezuinigingen. Het dichten van het overheidstekort wordt
gedaan met geld van de burgers en niet door snijden in eigen vlees.

Senioren voelen zich gebeten door de kat én de hond.  Het stelsel wordt
grotendeels betaald door de gepensioneerden die de afgelopen jaren al tien
procent hebben ingeleverd doordat ze geen prijscompensatie meer krijgen. Dat
noem ik asociaal , zegt u.  In feite komt het erop neer dat de ouderen hun eigen
aow-uitkering gaan betalen. Daar heb je dan veertig jaar premie voor betaald!

Van de deelnemers aan de Stelling zegt 39% dat het belastingtarief voor ouderen
niet verhoogd mag worden omdat ze daar geen rekening mee hebben kunnen houden.
Bovendien benadrukt 40% van u dat ouderen al geconfronteerd worden met hoge
kosten, bijvoorbeeld voor de zorg.

Overigens bent u geen tegenstander van het vereenvoudigen van het
belastingstelsel. Veel te veel verschillende regelingen, vindt 62%.  Hoe meer
uitzonderingen en subsidies, hoe meer ontduiking en fraude.

De VVD heeft in de verkiezingscampagne gezegd niet te zullen tornen aan de
belastingaftrek van bestaande hypotheken. Toch stelt de commissie Van Dijkhuizen
voor dit op termijn door te voeren. Op de vraag of de VVD dan geloofwaardigheid
verliest, antwoordt 68% met een volmondig ja.

Maar er wordt niet gedacht dat Rutte zich hier veel van zal aantrekken. Het zal
volgens u geen breekpunt worden bij de onderhandelingen tussen de VVD en PvdA.
Samsom en Rutte willen maar al te graag regeren en zullen dus wel een compromis
sluiten, zegt 72%.  Dit gaat de burger veel geld kosten , vreest u.  Ik heb op
de VVD gestemd in het vertrouwen dat de hypotheekrenteaftrek blijft bestaan. Dit
is een heel slecht voorstel.

Toch zien verschillende deelnemers aan de Stelling wel degelijk voordelen.  Dit
nieuwe stelsel loont voor mensen die geen eigen huis hebben. Je wordt in ieder
geval niet langer verplicht om een woning te kopen.  Verder hoopt u dat als er
eindelijk duidelijkheid is, de huizenmarkt weer wat meer op gang komt.  En
minder belasting betalen levert netto meer geld op. Met dit geld kunnen
vervolgens de hypotheken worden afgelost.

Ina Eggink

Vandaag is er weer een Stelling van de Dag. U kunt eraan meedoen tussen 11.00 en
15.30 uur via www.telegraaf.nl en http://www.wuz.nl.

LOAD-DATE: 18 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              54 of 200 DOCUMENTS



                                  De Telegraaf

                            16 oktober 2012 dinsdag

Venijnige relatie politiek en paleis

SECTION: 1; Blz. 7

LENGTH: 928 woorden


De beëdiging van bewindspersonen vindt in ons land achter gesloten deuren
plaats. Politici die het meemaakten, spreken van een indrukwekkende gebeurtenis.
Koningin Beatrix neemt de eed af in de imposante, met wandschilderijen
versierde, Oranjezaal van paleis Huis ten Bosch. Daar gaat de nieuwe
regeringsploeg in een halve kring om haar heen staan.

De ceremonie kent niet altijd die grandeur. In 1953 droeg koningin Juliana bij
de beëdiging van twee nieuwe staatssecretarissen laarzen, zo wil het verhaal.
Zij stond op het punt om te vertrekken naar Zeeland, dat toen was getroffen door
de watersnoodramp. Drie jaar later moest een minister voor de plechtigheid
afreizen naar Italië. Het staatshoofd was destijds met vakantie op Sicilië.

De beëdiging vormt nu het nieuwste hoofdstuk in een steekspel tussen het
staatshoofd en het parlement. De Kamer vindt dat Beatrix de ministers en
staatssecretarissen voor het oog van de tv-camera s zou moeten installeren.
Achter deze roep om meer openheid gaat een sentiment schuil dat de
volksvertegenwoordiging en niet de Koningin de dienst uitmaakt. De premisse is
dat Beatrix geen voorstander is van een publieke beëdiging.

Affaires  Tussen Haagse politici en het staatshoofd zijn al decennia spanningen.
Er waren de affaires Hofmans en Lockheed, en later zette de kwestie Zorreguieta
de boel op scherp. Ook is er het terugkerende getouwtrek met ministers. Zo werd
uit koninklijke hoek bezwaar gemaakt tegen het ten gehore brengen van het
Wilhelmus bij buitenlandse ontvangsten door ministers, indien daar geen lid van
het Koninklijk Huis bij aanwezig was. Ook verzette het staatshoofd zich eens
tegen wijzigingen in een door haar uit te spreken toespraak over Turkije, die
een net aangetreden bewindspersoon wilde maken. Pas toen de minister dreigde de
ministeriële verantwoordelijkheid niet op zich te nemen, bond zij in.

Toch is de relatie tussen politiek en paleis de laatste jaren venijnig geworden.
Aan het Binnenhof heeft het idee postgevat dat de Oranjes een toontje lager
moeten zingen. Dat vertaalt zich allereerst in de groeiende steun voor een
ceremonieel koningschap. Inmiddels wil een ruime meerderheid in de Tweede Kamer
het staatshoofd zijn politieke rol ontnemen. Maar daar houdt het niet op. De
politiek valt ogenschijnlijk over alles: over de kosten van het koningshuis,
over de vraag of Máxima zich straks koningin mag noemen, over aankopen van
onroerend goed en nu dus over de besloten beëdiging.

Dat Haagse misgunnen is door twee kwesties gevoed. Allereerst was daar de
affaire rond de vakantievilla in Mozambique. Door de bouwplannen voor het
miljoenenverblijf, ten tijde van de bankencrisis, en het ogenschijnlijke
onbegrip voor kritiek daarop, ontstond het beeld van een kroonprinselijk paar
dat tot de jetset behoort en de band met het gewone volk kwijt is. Hoewel
Willem-Alexander en Máxima dat beeld later probeerden recht te zetten met een
charmeoffensief van publieke optredens in eigen land, begonnen hierdoor
irritaties te groeien over de leefstijl van de Oranjes en hun uitgavenpatroon.
Journalisten werden geattendeerd op de  vele  kroonprinselijke vakanties. Op
enig moment ging in de Kamer zelfs de roddelpraat dat de Koningin bestellingen
bij Milanese modehuizen per regeringstoestel zou laten invliegen.

Minstens zo belangrijk als de affaire Mozambique was de formatie van 2010. Toen
ontstond de stellige indruk dat Beatrix geen kabinet wilde met de PVV en zij
weinig zag in Mark Rutte als premier. Hoewel er door het zogeheten geheim van
paleis Noordeinde nooit duidelijkheid over zal komen, gaven de acties van twee
van haar vertrouwelingen, Ruud Lubbers en Herman Tjeenk Willink, aanleiding voor
deze vermoedens. De Koningin had hen benoemd in afwijking van de wens van de
Kamer en vervreemdde in die formatie haar trouwste bondgenoten, CDA en VVD, van
zich. CDA er Hans Hillen zei hardop dat Beatrix in gemopper dreigde te
vervallen.

Sindsdien is de politiek allergisch voor elke schijn van invloed uit het paleis.
Het buitenspel zetten van Beatrix in deze formatie door de Kamer is er een
direct gevolg van. Het verklaart ook de ophef aan het Binnenhof, die ontstond
toen de informateurs Henk Kamp en Wouter Bos onlangs op paleisbezoek wilden
gaan. Daarin werd terstond de hand van de Koningin gezien.

Weinig respect  Hoewel Beatrix in het land nog altijd populair is, bladdert haar
gezag aan het Binnenhof af. In een groeiend aantal fracties wordt binnenskamers
met weinig respect over het staatshoofd gesproken. Zelfs politici die het voor
haar opnemen, lijken dat meer uit plichtsbesef te doen dan uit overtuiging.
Achter de schermen klinken bijvoorbeeld in de VVD kritische geluiden. Maar, zo
wordt gewezen naar het Torentje: Rutte wil met het oog op de ministeriële
verantwoordelijkheid geen gedonder.

Wat verbaast is de schijnbare apathie bij het hof over het veranderende
politieke klimaat. Het lijkt verlammend te werken of wordt onderschat. Tekenend
is de discussie over de belastingvrije uitkeringen voor de drie leden van het
Koninklijk Huis, die op de nullijn zijn gezet. De Spaanse koning nam zelf het
initiatief om fors te bezuinigen. Hij won zo sympathie.

Prins Willem-Alexander heeft eerder gezegd ervoor te passen een lintenknipper te
worden als hij de troon bestijgt. Gezien het sentiment in het parlement komt de
nu ingeslagen weg daar wel uit. Als de Oranjes dat willen voorkomen, zal het
initiatief moeten worden herwonnen. Niet alleen door te sturen op beeldvorming,
maar ook door het voortouw te nemen, via de minister-president, bij de invulling
van een modern koningschap.

LOAD-DATE: 15 October 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              55 of 200 DOCUMENTS



                                  De Telegraaf

                            13 oktober 2012 zaterdag

Vorstelijk genieten;
BAARN-HOLLANDSCHE RADING

SECTION: 1; Blz. 19

LENGTH: 581 woorden


LINKSOM OF RECHTSOM, we moeten langer doorwerken omdat we steeds ouder, dus
duurder worden. De Telegraaf gaat, samen met de NS, daarom meehelpen u langer
fit te houden. Hoe? Gewoon door te gaan wandelen!

Wandelen is gezond. Een half uurtje stevig lopen per dag vermindert al de kans
op hart- en vaatziekten en wandelen is ook nog eens goed voor het geestelijk
welzijn.

Om u in de loopschoenen te krijgen, stelt de NS u de komende weken in staat om
tegen sterk gereduceerde prijs met de trein naar respectievelijk Baarn en
Amsterdam te reizen, om vandaar een prachtig stukje Nederland te ontdekken. Uw
verslaggever ging vast proeven zodat u goed voorbereid van start kunt gaan.

We beginnen in Baarn voor een vorstelijke wandeling. Letterlijk en figuurlijk,
want onderweg stuiten we op allerlei tekenen van de Oranjes. Dat begint al bij
het verlaten van het treinstation als we Eethuys De Generaal passeren. Dit
voormalige buurtstation had ooit een speciale wachtkamer voor de koninklijke
familie. Die woonde hier vorige eeuw namelijk iets verderop in paleis Soestdijk
dat we bereiken via het Baarnse Bos. In Engelse landschapsstijl aangelegd met
een grote vijver en brede lanen. Een mooi kronkelend zandpad, romantisch
overkoepeld door bomen, brengt ons zo n beetje precies tegenover het witte
paleis dat zo n halve eeuw geleden minstens één keer per jaar volop in de
aandacht stond door het traditionele défilée op koninginnedag.

Langs de autoweg voor het paleis Soestdijk diverse kazernes waar de soldaten die
de koninklijke familie moesten bewaken, verbleven. Als we de weg zijn
overgestoken, volgen we geruime tijd het hek dat de koninklijke tuin van het
gewone volk  scheidde. Onderweg in het bos herleven oude tijden als ons een met
paard bespannen rijtuig passeert.

Verderop is het echt genieten bij het ronden van De Stulp, een prachtig heide-
en stuifzandgebied. Even rustend op een bankje spotten we grote roofvogels die
vleugelwijd boven het afgesloten natuurgebied zweven, terwijl jonge amazones
achter ons hun paarden de sporen geven. Na het Pluismeer te zijn gepasseerd,
komen we langs het hek van kasteel Drakensteyn, waar koningin Beatrix van 1963
tot 1981 woonde en kroonprins Willem-Alexander en zijn twee broers opgroeiden.
Het is de bedoeling dat de Koningin hier na haar regeerperiode weer haar intrek
neemt.

Even verderop wandelen we Lage Vuursche in. Het dorp is met al zijn
pannenkoekenrestaurants eigenlijk één groot terras, waar het goed toeven is na
een lekkere wandeling of fietstocht. Lage Vuursche wordt vooral in het weekend
zo druk bezocht dat men aan de dorpsgrenzen moet parkeren.

Na het passeren van het Koos Vorrinkhuis gaan we het Maartendijksche Bos in. Het
bos werd na de Tweede Wereldoorlog, waarin het bijna was leeggekapt, beplant met
sparren en lariks voor de houtproductie. Nu wordt het langzamerhand omgevormd
naar een loofbos. De noordwestzijde van het bos vormt de grens met Noord-Holland
die eeuwenlang voor ruzie zorgde. Nadat de Geheime Raad in 1530 de grenslijn had
vastgesteld, werd de landmeter omgekocht waardoor Utrecht, toen nog Sticht
geheten, een flink stuk extra kon inpikken. Pas na dertig jaar werd de zaak
rechtgezet, waardoor Het Gooi binnen de grenzen van Noord-Holland kwam te
liggen.

Bij het NS-station van Hollandsche Rading gaan we over de denkbeeldige
eindstreep. Betere naam kun je niet bedenken: Rading betekent namelijk lijn of
grens.

Reacties: jduijs@telegraaf.nl  Routebeschrijving:
http://www.reiskrant.nl/fietsenenwandelen

LOAD-DATE: October 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              56 of 200 DOCUMENTS



                                  De Telegraaf

                           11 oktober 2012 donderdag

Carrière van  ex-premier vol affaires

SECTION: 1; Blz. 7

LENGTH: 374 woorden


Van onze verslaggevers

AMSTERDAM, donderdag

Gerrit Schotte, ex-premier en boezemvriend van Francesco Corallo, struikelt
sinds zijn aantreden op 10 oktober 2010 van schandaal naar schandaal.

Hij wordt door zijn kiezers aanvankelijk gezien als een soort Geert Wilders die
de vastgeroeste politieke verhoudingen op het eiland wil doorbreken. Het gewone
volk en de ondernemers zouden weer een sterke stem krijgen in het eilandbestuur.

Twijfels  Het enthousiasme bekoelt snel als twijfels over zijn integriteit
rijzen. Zijn carrière als ondernemer staat bol van mislukkingen, faillissementen
en rechtszaken. Rond 2008 zoekt hij volgens ingewijden op het eiland toenadering
tot dubieuze geldschieters in de onderwereld om zijn schulden te kunnen
aflossen. Zijn politieke carrière floreert opeens via diverse politieke
partijen, tot hij opeens vijf weken voor de verkiezingen in oktober 2010 met
onbeperkte geldbronnen via casinobaas Robbie dos Santos de politieke partij MFK
opricht. Vanuit het niets wint hij in 2010 vijf zetels en wordt premier.

Vrijwel meteen krijgt hij ruzie met de chef van de Veiligheidsdienst Curaçao,
die hij ontslaat. Onterecht, zo oordeelt de rechter. Achteraf gezien wekt de
nervositeit van Schotte geen verbazing. In 2011 lekte een geheim veiligheidsmemo
van de VDC uit, waaruit bleek dat zeker vijf ministers, onder wie Schotte, niet
integer zijn. Schotte wordt beschuldigd van valsheid in geschrifte, gesjoemel
met creditcards, omkoping, het aannemen van steekpenningen, verzekeringsfraude
en obstructie van het integriteitonderzoek.

De nekslag voor Schotte volgt als hij voor het eerst publiekelijk als
maffiamaatje van Francesco Corallo wordt afgeschilderd. Op Curaçao wordt zelfs
gefluisterd dat Corallo, via Dos Santos, de MFK financiert. De politieke bom
barst als Schotte zijn vriend Corallo, dan wel diens rechterhand Rudolf Baetsen,
wil benoemen tot commissaris bij de Centrale Bank op Sint-Maarten. De president
van de bank, Emsley Tromp, trekt aan de noodrem. Hij noemt niet de naam van de
op Sint-Maarten machtige Corallo, maar beschuldigt Schotte en enkele ministers
van zelfverrijking en corruptie. Na deze affaire, ook wel  Trompgate  genoemd,
komt het nooit meer goed met Schotte.

Robbie dos Santos

geldschieter

LOAD-DATE: October 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              57 of 200 DOCUMENTS



                                  De Telegraaf

                            10 oktober 2012 woensdag

Running mates  kruisen de degens in historisch debat

SECTION: 1; Blz. 13

LENGTH: 803 woorden


DANVILLE, woensdag/donderdag Er wordt vuurwerk verwacht van het eerste en enige
debat tussen de kandidaten voor het Amerikaanse vicepresidentschap morgenavond
in Centre College te Danville, Kentucky.

JOE BIDEN - DEMOCRAAT  PAUL RYAN - REPUBLIKEIN  De 42-jarige Paul Ryan geldt als
het fitste lid van het Congres. Zo fit dat hij ooit een marathon in twee uur en
vijftig minuten zou hebben gelopen is hij echter weer niet. Ryan, die die tijd
had genoemd, moest later met het schaamrood op de kaken toegeven dat hij er iets
meer dan vier uur over had gedaan.

Hoewel Ryan graag met cijfers werkt geeft het incident aan dat hij de nummers
wel eens in zijn voordeel bewerkt. Het was ook de kritiek op zijn toespraak op
de Republikeinse Conventie, waar opvallend veel van zijn beweringen door de
fact checkers  onderuit werden gehaald.

Hij moet daarmee oppassen in het debat, want zijn tegenstander Joe Biden heeft
tal van cijfers uit zijn hoofd geleerd om bij elke vergissing of leugen toe te
slaan.

Maar Ryan komt er vaak mee weg.  Hij heeft het charisma dat Romney mist. Zijn
plan om Medicare, de gezondheidszorg voor ouderen via een vouchersysteem, te
privatiseren is echter zeer impopulair.

Maar Ryan is zeer eigenwijs. Ook voor een zaal vol tegenstanders verdedigt hij
zijn ideeën met verve. Hij is de architect van The Path to Prosperity, beter
bekend als het Ryan Plan, dat voorziet in een ongekende bezuiniging van 5
biljoen dollar binnen tien jaar.

Niet dat dit Ryan deert. Hij geldt als volwassen voor zijn jaren, mogelijk
vanwege het verlies van zijn vader op 16-jarige leeftijd.

Zelfs de werkster heeft geen hoge pet op van Joe Biden.  Als die zijn mond
opent, gaat het fout , zegt ze.

Dat is niet helemaal eerlijk, maar de vicepresident heeft wel de reputatie
regelmatig een  gaffe , een flater, te slaan. Zo zei hij onlangs dat  de
middenklasse vier jaar lang begraven is geweest , daarbij vergetend dat het die
periode was dat hij en zijn baas Barack Obama aan de macht waren.

Ondanks de kritiek op zijn loslippigheid is het een fout om de 69-jarige Biden
te onderschatten. Als vicepresident bleef hij weliswaar  op de achtergrond, maar
de oude rot wordt door Obama zeer op waarde geschat. Hij kan ook het politieke
debat zeer goed voeren, waarbij hij minder academisch is dan Obama. Biden is
meer een straatvechter.

Hij is ook een man die groot persoonlijk leed heeft doorstaan.  Als kind
stotterde hij. Hij overwon het spraakgebrek door uren voor de spiegel gedichten
voor te dragen. In 1972 won hij tegen alle verwachtingen in   hij had bijna geen
rode cent voor de campagne   een zetel in de Senaat.

Een paar weken na dit succes kwam de grootste klap in het leven van de
Democraat. Zijn vrouw en zijn eenjarige dochter kwamen om bij een auto-ongeluk.
Zijn twee zonen overleefden het, maar vader moest lang voor hen zorgen.

In 1975 ontmoette Biden zijn huidige vrouw, Jill Jacobs. De verovering van de
lerares verliep niet eenvoudig.  Pas bij het vijfde huwelijksaanzoek
capituleerde ze , vertelde Biden op de laatste Democratische Conventie.

Ondanks zijn  zelfs voor de Senaat goed ontwikkelde  ijdelheid heeft Biden een
uitstekende reputatie als senator. Biden heeft  namelijk een uniek wapen: hij
begrijpt de gewone man en heeft gevoel voor humor.

De hoofdrolspelers   voor één avond   hebben er het karakter niet voor om op
safe te spelen. Voor vicepresident Joe Biden, een combinatie van een volkse
pitbull en een ervaren sluwe vos, is dat niet eens een optie. Hij staat voor de
zware taak de schade in te halen die president Obama met zijn eerdere slappe
debat de Democratische campagne toebracht. Hij moet niet alleen tegenstander
Paul Ryan de baas zijn, maar ook deuken slaan in het plotsklaps gegroeide imago
van Mitt Romney.

Het slimste jongetje van de Republikeinse klas, hoofdrekenmeester en fervent
jager Paul Ryan, is ook al niet het type om zich in te houden. Ryan heeft
tijdens de campagne, tot wanhoop van de rechterflank van zijn partij, opvallend
veel in de schaduw van Romney verkeerd. Nu is het zijn moment.

De aandacht voor een twistgesprek tussen de  running mates  is weliswaar veel
minder dan voor de debatten tussen Obama en Romney, alsof je kijkt naar Ajax 2
tegen Feyenoord 2, maar de kiezer wil toch wel weten wat voor vlees men in de
kuip heeft. Een van de twee is immers straks slechts  een hartslag  van het
presidentschap verwijderd.

Hoe de uitslag ook uitpakt, het debat is nu al historisch. Het is voor het eerst
dat er twee katholieken kans maken op het vicepresidentschap. Overigens zal dat
geen gemakkelijke keuze worden voor de katholieke kiezer. De conservatieve flank
binnen de kerk haat Biden, omdat die zich weigert uit te spreken tegen abortus
en voor het homohuwelijk is, terwijl de progressieve katholiek het Ryan kwalijk
neemt dat die wil bezuinigingen op de zorg voor de armen.

LOAD-DATE: October 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              58 of 200 DOCUMENTS



                                  De Telegraaf

                             9 oktober 2012 dinsdag

Boosdoeners krijgen weer uitstel of lagere rente

SECTION: 1; Blz. 6

LENGTH: 1011 woorden


De ECB is goed bewapend om de crisis op te vangen, aldus de heer Knot van De
Nederlandsche Bank. Wat hij er niet bij vertelt, is wie de munitie betaalt. Ik
zal het u zeggen: de belastingbetaler van de eurozone. Die zit opgescheept met
leningen van de ECB die, als het erop aan komt, straks niets waard zijn.
Natuurlijk letten we streng op of er wel adequaat bezuinigd wordt, zegt de heer
Knot. Dat kennen we, als het niet lukt krijgen de boosdoeners gewoon weer
uitstel of een (nog) lagere rente. De heer Knot moet het Verdrag van Maastricht
nog maar eens goed lezen, als hij wil weten waarvoor hij is aangenomen.

J.J. Kwaak, Geldrop

Sap  Nu blijkt waar GroenLinks echt voor staat. Met het aan de kant zetten van
waarschijnlijk de enige realist in deze partij, die niet ten koste van alles,
dus ook met een sociaal gezicht, de partij op een ander niveau wilde tillen, is
duidelijk dat het oude kader het overleefde communistische gedachtegoed
belangrijker acht dan een stem in de democratie. Het zal wel iets te maken
hebben met de arrogantie van de intellectuele elite.

Jean Bonfrere, Wijk Bij Duurstede

Bokbier  Soms geeft de Krant van Wakker Nederland in zijn berichtgeving over
problemen de oplossing al aan. Zo ook op maandagochtend. Want pal onder het
verslag over de chaos en verdeeldheid bij GroenLinks staat een grote kop:
Bokbier verbroedert . Dus: proost GL!

L. Verburg, Geertruidenberg

Wending  Een positief verhaal van de heer Knot in de zaterdagkrant. Een
opmerking beviel mij minder goed:  De nieuwe aanpak van de ECB kán een wending
ten goede zijn in de oplossing van de schuldencrisis . Dat kan dus ook nog een
duur probeerseltje worden. Verder kan ik mij niet aan de indruk onttrekken dat
de heren bankiers bezig zijn te pogen eventuele tegenstrevende regeringsleiders
voor een voldongen feit te plaatsen.

J.P Krijnsen, Amersfoort

Inschattingsfout  Prof. Smalhout maakt een inschattingsfout als hij stelt dat
2000 euro per maand een schijntje is voor verzorging. Voor hem misschien wel,
maar voor mensen met aow, aangevuld met een klein pensioen, is het niet te
betalen.

Mevr. Kremer, Purmerend

Dik  Pagina Vrouw rept over een dikke nieuwslezeres die een kritische kijker
terecht wees. Ook Nederlandse presentatrices voelen zich vaak  loslopend wild .
Ik ben dan ook verbaasd over de beslissing van een niet nader te noemen
supermarkt om in hun meest recente commercial het viertal uit te dunnen tot een
drietal. Als je op internet op  Edgar  zoekt, dan stijgt het schaamrood je naar
de kaken. Het gaat namelijk alleen maar over  die dikke van de supermarkt  en
andere echt kwetsende benamingen. Stiekem hoop ik toch dat het meisje is
verdwenen om een andere reden dan de publieke opinie!

Monique van Heteren,  s-Gravenhage

Dierenleed  Een afschuwelijke foto: twee levende varkens worden door een
deelnemer in een  sterkste man -wedstrijd in Azië 30 meter meegesjouwd. Dit
noemen wij in West-Europa middeleeuwse dierenmishandeling. Terwijl in het o, zo
moderne Westen jaarlijks honderden stieren in overvolle Spaanse arena s worden
doodgestoken, maar dan heet het folklore.

Rob Koelewijn, Sassenheim

Campagne   Werken bij Defensie, je moet het maar kunnen , is de nieuwe kreet in
de wervingsreclame. Alsof dat  macho  is! Slappe tekst!  Werken bij Defensie, je
moet gewoon durven je baan kwijt te raken , dat is pas macho. Overigens is het
merkwaardig dat Defensie geminiseerd wordt en dat er vervolgens een
wervingscampagne wordt gevoerd die tonnen kost. Als er tussen de ontslagen
militairen geen geschikte mensen worden gevonden, kan met alle redelijkheid
worden gesteld dat het wervingsbeleid van de zittende beleidsmakers slecht was.
Maar die blijven wel zitten om nieuwe  verkeerde  militairen te recruteren.
Snapt u dat?

Wijnand Heyer, Zoetermeer

Gefaald  In de grote steden, Limburg en Twente deden de lijsttrekkers het niet
goed tijdens verkiezingen, blijkt uit een analyse van het ANP. Wat moeten
Nederland en ik met zo n onderzoek? Volgens mij en heel veel andere, gewone
burgers falen de politici in Den Haag en Brussel massaal. Daar wordt immers de
buit, in goed overleg, onderling verdeeld, toch?

W. de Brouwer, Venlo

Opgelost  Volgens de wet van de communicerende vaten worden we in Europa
allemaal gelijk: in Nederland gaat er 70% van de welvaart af door allerlei
belastingverhogingen, in Griekenland stijgt de welvaart met 10% als gevolg van
permanent noodfondshulp. Als dat een feit is (duurt nog zo n 10 jaar) is de
eurocrisis opgelost en zijn alle Nederlanders geplukte kippen met nog één
veertje. En de politici die dat voor ons geregeld hebben, zitten in kamers naast
mevrouw Kroes.

Fons Rademakers, Tilburg

Misbruik  Het Samson-onderzoek heeft uitgewezen dat groepsgenoten voor de helft
verantwoordelijk zijn voor misbruik in instellingen. Dit valt in gemengde
instellingen niet te voorkomen, hoe goed de leiding ook oplet. Gemengde tehuizen
prima, maar tot een bepaalde leeftijd. Het is veiliger om bij tieners te werken
met jongens- en meisjestehuizen, gescheiden dus. Komt bij dat veel kinderen uit
huis werden geplaatst omdat hun rolmodel - hun voorbeeld - niet goed
functioneerde en daardoor al met een achterstand beginnen. De uitslag van het
onderzoek verbaast mij dan ook niet.

Alice de Nijs, Haarlem

Zegen  Het zou een zegen voor dit land zijn als de VVD en de PvdA zo spoedig
mogelijk zorgen voor een stabiele regering die vier jaar blijft zitten. Rutte en
Samsom dienen over hun schaduw heen te stappen en constructief te gaan
samenwerken. Dat betekent dat beide partijen zullen moeten inleveren maar met
goede wil is alles mogelijk. Alleen met een constructieve houding kunnen VVD en
PvdA bewijzen dat het landsbelang telt en boven het partijbelang uitgaat.
Gelukkig staan de snipperpartijen voorlopig buitenspel en zullen zij slechts een
figurantenrol gaan vervullen in de komende periode.

T. Hoogland, Heerhugowaard

Aow  Waarom de aow niet afhankelijk maken van de hoogte van het pensioen? Is het
nu echt nodig dat iemand met bijvoorbeeld een pensioen van 70.000 euro per jaar,
daar nog aow bovenop moet krijgen?

Kees van Eekelen, Almere

LOAD-DATE: October 8, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              59 of 200 DOCUMENTS



                                  De Telegraaf

                            6 oktober 2012 zaterdag

Financier zelfgekozen onderzoek

SECTION: 1; Blz. 4

LENGTH: 124 woorden


Door de economische crisis is er steeds minder overheidsgeld beschikbaar voor
wetenschappelijk onderzoek. Hierdoor is het voor wetenschappers niet altijd even
gemakkelijk om hun onderzoek gefinancierd te krijgen. Gelukkig biedt  Flintwave
een alternatief: crowdfunding, waarbij gewone burgers direct hun favoriete
wetenschapsprojecten kunnen sponsoren. Dit fenomeen was al in andere landen te
zien en nu is het ook mogelijk voor Nederlands onderzoek. Op de website van
Flintwave kunnen onderzoekers zich aanmelden en hun onderzoek beschrijven.
Individuele bezoekers kunnen dan hun favoriete onderzoek kiezen en zelf een
financiële bijdrage schenken. Uit al deze individuele particuliere bijdragen
gezamenlijk kan dan het onderzoek betaald worden.

LOAD-DATE: October 5, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              60 of 200 DOCUMENTS



                                  De Telegraaf

                             5 oktober 2012 vrijdag

Menno Bentveld bekijkt olieramp

SECTION: 1; Blz. 2

LENGTH: 132 woorden


Al vijftig jaar lang voltrekt zich in Nigeria de grootste olieramp ter wereld.
In de Nigerdelta is een gebied, net zo groot als heel Nederland, vervuild. Deze
stille ramp heeft dramatische gevolgen voor de lokale bevolking. Menno Bentveld
bezocht met vier  gewone  Nederlanders het rampgebied. In Hallo Wereld, hier
Olieramp  doet de Vroege Vogels -presentator verslag.

Samen met Bentveld bekijken Herman Sier (59) uit Volendam, Natasja de Vries (42)
uit Almere en Jet Baan (27) uit Rotterdam de gevolgen van de olievervuiling. Ook
gaan ze op zoek naar het antwoord op de vraag waarom de vervuiling doorgaat en
wat daarin de rol is van Shell, één van de belangrijkste en oudste
olieproducenten van Nigeria. Hoe kan het dat het grootste bedrijf ter wereld
deze ramp nog steeds niet heeft opgelost?

LOAD-DATE: October 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              61 of 200 DOCUMENTS



                                  De Telegraaf

                            4 oktober 2012 donderdag

Franse first lady  betreurt fout

SECTION: 1; Blz. 13

LENGTH: 313 woorden


Van onze correspondent PARIJS, donderdag Na een verkapt  sorry  tijdens een
staatsbezoek, is er nu een officieel  mea culpa  van Valérie Trierweiler. In een
interview met Sud-Ouest zegt de Franse first lady dat ze spijt heeft van het
versturen van de tweet waarmee ze in juni de ex van haar vriend én president
François Hollande afviel.

Drieënhalve maand na het berichtje, dat flink wat stof deed opwaaien, treedt de
vriendin van het staatshoofd naar buiten.  Ik had me nog niet gerealiseerd dat
ik geen gewone burger meer ben , zei ze over de tweet, die ze een  fout  noemt.

Trierweiler plaatste in juni een tekstje op het microblog waarin ze de
tegenstander van Ségolène Royal in de parlementsverkiezingen een hart onder de
riem stak. Royal is de ex van Hollande en de moeder van zijn drie kinderen. Het
is algemeen bekend dat zij en Trierweiler elkaar niet kunnen luchten of zien.
Ook partijgenoten van Hollande lieten zich destijds negatief over het jaloerse
bericht uit, zo zei premier Ayrault dat  iedereen zijn plaats moet kennen .

Ik heb er spijt van , aldus de first lady in de regionale krant.  Ik ben
onhandig geweest, want het is verkeerd geïnterpreteerd. Zoiets zal niet weer
gebeuren. François en ik willen dat wat privé is, privé blijft!

De première dame liet ook weten dat ze uiteindelijk geen programma over kunst en
cultuur zal gaan presenteren op CanalPlus. Op dit voornemen van Trierweiler kwam
ook al flink wat kritiek, omdat de first lady volgens de Fransen niet op de buis
hoort. Ze blijft wel stukken schrijven voor het weekblad Paris Match, maar is
naar de cultuursectie van het blad gestuurd.

De charmante Valérie Trierweiler is niet erg populair onder de Fransen. In een
poll blijkt dat slechts 29 procent van de Fransen een positieve mening heeft
over de vriendin van Hollande, die aan de twitteraffaire de bijnaam  rottweiler
overhield.

Valérie Trierweiler

LOAD-DATE: October 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              62 of 200 DOCUMENTS



                                  De Telegraaf

                           29 september 2012 zaterdag

Teeven geeft prima signaal af aan slachtoffers

SECTION: 1; Blz. 3

LENGTH: 471 woorden


Fred Teeven staat niet bekend om zijn grote diplomatieke kwaliteiten. Maar hij
maakt van zijn hart geen moordkuil en zegt over het algemeen wat hij denkt. De
vroegere FIOD-rechercheur is vooral een doener, die er geen geheim van maakt
boeven het liefst achter de tralies te zien.

Als officier van justitie was Teeven een echte  crimefighter , die zich dood kon
ergeren aan het dedain waarmee de magistratuur vaak op de gewone burger
neerkijkt. Hij stuurde rechercheteams niet vanachter zijn bureau aan, maar stond
letterlijk in de frontlinie van de strijd tegen de georganiseerde misdaad. Soms
was hij boos over de misdaadberichtgeving in deze krant. Dan belde hij  s
ochtends extreem vroeg om met barse stem zijn ongenoegen te uiten. Een enkele
keer telefoneerde Teeven laat op de avond. Meestal als hij bij zijn favoriete
snackbar een broodje bal stond weg te werken.

Nu is Fred Teeven alweer enkele jaren VVD-politicus en de laatste twee jaar
staatssecretaris op het departement van Veiligheid en Justitie. Zijn oude liefde
boeven vangen   is nog niet verroest, maar meester Fred heeft ook een nieuwe
missie. Hij komt op voor de belangen van slachtoffers en doet dat   samen met
minister Opstelten   met hart en ziel. Voor het eerst sinds jaren is bij de
overheid een duidelijke verschuiving waarneembaar bij het behartigen van
belangen van slachtoffers in plaats van daders. Daar moeten veel mensen
kennelijk nog aan wennen, gezien de commotie die ontstond na Teevens uitspraak
afgelopen week dat een om het leven gekomen inbreker zelf het risico had
opgezocht.

Tal van studeerkamergeleerden buitelden over elkaar heen om duidelijk te maken
dat de staatsecretaris voor zijn beurt spreekt en het openbaar ministerie voor
de voeten loopt. Hij zou zelfs nieuw geweld tegen inbrekers aanmoedigen. Wat een
juridisch geneuzel. Hoe zouden deze mensen zelf reageren als bij ze wordt
ingebroken? Sluiten ze zichzelf veilig op in de slaapkamer en bellen ze snel de
politie? Het is juist een zegen dat een bewindsman niet eerst kijkt hoe het
kwartje valt, maar direct mensen die iets verschrikkelijks hebben meegemaakt een
hart onder de riem steekt.

Natuurlijk moet de ware toedracht in het Brabantse Diessen goed worden
onderzocht. Dan zal ook duidelijk worden of het gebruikte geweld proportioneel
was. Maar slachtoffers die zich verweren tegen criminelen horen niet direct in
het verdachtenbankje, laat staan in de cel. Met zijn uitlatingen geeft Teeven
een prima signaal af. Dat betekent niet dat hij zich mengt in een lopende
strafzaak, maar juist oog heeft voor het menselijke aspect aan dit drama.
Hielden maar meer politici daar rekening mee. Burgers verdienen steun van de
overheid als ze door criminelen worden aangevallen. Te lang stonden slachtoffers
van misdrijven in de kou.

Reacties of tips? Mail naar: jvdheuvel@telegraaf.nl

LOAD-DATE: September 28, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              63 of 200 DOCUMENTS



                                  De Telegraaf

                           22 september 2012 zaterdag

Zie af van gevaarlijke experimenten van cowboys

SECTION: 1; Blz. 2

LENGTH: 996 woorden


Het is geen goed idee om een vrijbrief te geven voor boringen naar schaliegas.
In de USA hebben dit soort boringen geleid tot grootschalige vergiftiging van
drinkwater met arsenicum. Vragen in de Senaat omtrent de samenstelling van de
gebruikte chemicaliën werden niet beantwoord omdat het om  bedrijfsgeheim  zou
gaan. De aardgasbaten dalen van 35 naar 30 miljard in Nederland. Als de regering
het contract met Italië zou openbreken (dank aan Joop den Uyl), dan zouden we
geen EUR 0,03 per kuub meer krijgen, maar zeker EUR 0,15 per kuub. Daarmee
zouden we al onze financieringsproblemen oplossen en geen gevaarlijke
experimenten van cowboys toe hoeven te laten.

D. Verveer, EpeMijnbouwkundig Ingenieur

Anti-islamfilm  Niet alleen heeft EU-parlementsvoorzitter Martin Schulz de
democratische rechten verkwanseld door te stellen dat de anti-islamfilm niet
verspreid had mogen worden, maar ook vergat hij aandacht te vragen voor de vele
miljoenen christenen die onderdrukt, getreiterd en weggestuurd worden in
moslimlanden. Het had de man gesierd als hij hier eens aandacht voor had
gevraagd. Vraag het de christenen in de Arabische Lentelanden maar hoe het hun
vergaat de laatste tijd.

Ad van Ekeren, Leerdam

Pardon  Na een generaal pardon in 2006 voor 26.000 uitgeprocedeerde
asielzoekers, waarvan er vele procedure op procedure stapelden en lak hadden aan
gerechtelijke uitspraken, zou het probleem opgelost zijn en konden we met een
schone lei verder. Nu 6 jaar later moet er een kinderpardon komen, ook al hebben
de ouders bewust de procedures gerekt. En als beloning mogen de ouders ook
blijven. Wat is het volgende? Een pardon voor zwangere asielzoekers met
klompvoeten? Of een pardon voor religieuzen die niet tegen spotprenten, cartoons
en filmpjes kunnen?

B ram Weijsman, Amsterdam

Triltoren  Rijkswaterstaat doet grondig onderzoek naar de  triltoren  en een
lezer stelt zonder enige kennis van zaken (WUZ, 21/09) dat alle experts ernaast
zitten. De fysica van gebouwen zit soms raar in elkaar en het is nogal
kinderachtig te beweren dat Rijkswaterstaat gewoon met een smoesje komt. En er
is al die tijd trouwens ook gewoon doorgewerkt in andere gebouwen.

M. Verschuren, Waalwijk

Medici  De winsten in de medische sector zijn tussen 2001-2009 jaarlijks met zo
n 8% gestegen. Dat staat ongeveer gelijk aan de jaarlijkse stijging van de
zorgpremie, waarvan de basisverzekering sinds 2001 ook nog eens verder is
uitgekleed. Onze volksvertegenwoordiging heeft al die jaren zitten slapen en
steeds weer een  handtekening  geplaatst voor de jaarlijkse verhoging. En dat in
een tijd dat elke andere Nederlander heeft moeten inleveren om het
begrotingstekort naar beneden bij te stellen.

J.C. Fischer, Purmerend

Pet  Er bestaat kennelijk een chronisch tekort aan politiepantalons. Maar hoe
staat het eigenlijk met de politiepet? Is dit kledingstuk helemaal uit de
collectie? Ik zie ze nauwelijks meer!

Dick Schuurhof, Heerlen

ECB  Het nieuwe ECB-kantoor gaat meer dan 1 miljard euro kosten. Er gaan 2600
mensen in het pand werken, een investering dus van bijna 400.000 euro per
werknemer. Dat is meer dan de gemiddelde woningprijs in Nederland. Een grote
schande en niet meer van deze tijd, bestuurders en politici die over de rug van
hardwerkende burgers fenomenale bedragen uitgeven.

Martin van der Kroft

Gedrocht  Steeds meer wordt duidelijk dat het Lenteakkoord een gedrocht is. In
elkaar geflanst door een tijdelijke coalitie die op basis van pure willekeur met
name lastenverhogingen afkondigt. De forensentaks is zo n voorbeeld, een
lastenverhoging alleen voor mensen die naar hun werk gaan. Voor hetzelfde geld
was er een belasting ingesteld voor mensen met blauwe sokken of een witte hond.
De btw-verhoging is ook zo n sterke zet, vermoedelijk de genadeklap voor veel
(kleine) ondernemers die het al zo moeilijk hadden de afgelopen jaren. Dat zal
de economische bedrijvigheid zeker stimuleren...

Jan Pronk, Beverwijk

Wachtgeld

Ik werkte in de kinderopvang, zat in de ww en moest maar gaan solliciteren in
een speelgoedwinkel. Daar had ik immers verstand van, zei men. Alle Kamerleden
hebben voordat ze de Kamer in gingen een beroep geleerd. Ze kunnen op vele
fronten solliciteren. Als ze achteruitgaan in salaris dan is dat pech, er zijn
velen met hen.

J.C.H. van Veen, Alkmaar

Onbeheersbaar  Hoe wordt de zorg nog duurder en onbeheersbaarder? Simpel: hef
21% btw op alternatieve geneeswijzen. Voor vele mensen heeft het z n nut bewezen
maar het wordt wel onbereikbaarder! Dom beleid en in strijd met Europese
richtlijnen!          Paul Heijer, Zeist

Werkloosheid   Jeugdwerkloosheid gaat weer kopzorgen geven.  Precies dit is de
reden waarom de regering een grens moet stellen voor het aantal gewerkte jaren.
Ouderen met 45 werkjaren móéten doorwerken en jongeren kunnen mede daardoor niet
aan de slag. Waar wacht men op? Op de versoepeling van het ontslagrecht om
ouderen goedkoop te dumpen? Tref een eerlijke regeling met mensen die 45 jaar
hebben gewerkt! Geef jongeren meer kans op een baan en ouderen, die vroeg
begonnen zijn, recht op hun pensioen!

W. de Brouwer, Venlo

Vertrouwen  Volgens het CBS is het consumentenvertrouwen in september iets
gedaald maar de koopbereidheid niet verbeterd. Rara, hoe kan dat? Omdat het
consumentenvertrouwen niets zegt over de koopbereidheid, noch over de
ontwikkeling van de economie. Onderzoek door de Bank of England toonde dit aan.
Het CBS komt dus om de paar weken met een cijfer dat op drijfzand is gebouwd,
waar blijkbaar alleen het CBS wat aan heeft. Waarvoor? Om banen te behouden?
Laten ze dan het vertrouwen in de overheid en de politiek om de paar weken gaan
meten.

Willem H.Th. Heijster, Breda

Bloemen  Een briefschrijver oppert dat er ook wel bezuinigd kan worden op de
bloemen met Prinsjesdag. Wat hij vergeet is dat de leverancier van die bloemen
dan ook geen inkomsten meer heeft van die dag. Er is veel waarop we kunnen
bezuinigen, maar laten we niet de ondernemers die hard werken, daar de dupe van
worden.

Audrey Hogenbirk-Bouius

LOAD-DATE: September 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              64 of 200 DOCUMENTS



                                  De Telegraaf

                           22 september 2012 zaterdag

Nederland moet trots zijn op ons ;
BOUDEWIJN POELMANN

SECTION: 1; Blz. 3

LENGTH: 1375 woorden


Elke oliemaatschappij droomt ervan. Een bron aanboren die nooit leeg raakt. De
deze week door de Koningin onderscheiden ondernemer Boudewijn Poelmann deed het.
In 1989 richtte hij met drie zakenpartners de Nationale Postcode Loterij op.
Later kwamen daar de BankGiro Loterij en VriendenLoterij bij. Hij werd er een
van de machtigste mannen van Nederland mee, ondanks dat het grote publiek hem
niet kent.  Ik bel een politicus nooit thuis, maar wij hebben best veel invloed.
Dat geef ik toe. Alleen, dat hebben Philips en Shell ook en daar hoor je niemand
over.

Ongeveer veertig procent van alle Nederlandse huishoudens koopt zijn loten. De
grote tv-omroepen, -productiemaatschappijen en mediabedrijven liggen aan zijn
voeten. Vorig jaar kregen ruim 200 goede doelen bijna 400 miljoen euro aan
giften. Geld dat ze anders nooit hadden gekregen. Veel van deze goede doelen
van Sea Shepherd en het Oranje Fonds tot Stichting AAP en het Drents Museum
zijn er deels afhankelijk van geworden. En sinds 1990 ontving de samenleving
ruim vijf miljard terug aan afdrachten.

Het levert Poelmann in de buitenwereld twee gezichten op. Enerzijds die van een
visionaire en gedreven weldoener. Anderzijds de slimme ondernemer die met de
Goede Doelen Loterijen-vergunning van de Staat zelf schathemeltjerijk (Quote
schat zijn privévermogen op 72 miljoen euro) is geworden. Door het exploiteren
van angst. De angst dat de buurman wint en jij niet.

U hoort dit verwijt van zelfverrijking, ook vanuit politiek Den Haag, al langer.
Is het terecht en raakt het u?   Vroeger raakte het mijn integriteit diep en
werd ik boos, nu niet meer, al is het totaal niet waar. Niemand herinnert zich
dat ik en mijn medeoprichter Frank Leeman in de beginjaren bijna failliet waren
vanwege de grote investeringen en weinig inkomsten. Als Annemiek, mijn vrouw,
niet al haar geld in dit bedrijf had gestopt, was er zelfs nooit een Postcode
Loterij geweest. Ik verbaas me nog iedere dag over ons succes. We vonden toen
een omzet van 100 miljoen al pedant en arrogant. Nu is het ruim 1,2 miljard
euro! En het inspelen op de angst om met lege handen te staan was voor mij en
mijn medeoprichters nooit doel op zich, maar wel werkelijkheid. Wij realiseerden
ons al snel dat wij van ons zwakke punt, namelijk dat de prijswinnaars via hun
postcode bekend worden, juist ons sterke punt moesten maken. Hup, de
schijnwerpers erop en in beeld! Iedereen wil winnaars zien. Ook omdat we
maatschappelijk verantwoord ondernemen. En ja, soms zoeken wij de grenzen op van
onze vergunning. Dat doen we niet voor onszelf, maar voor de samenleving. Als je
eroverheen gaat, moet je worden teruggefloten.

U wordt door velen beschouwd als de grootste stalker van Nederland, met uw
lawines aan ongevraagde mailings in brievenbussen van mensen die niet meespelen.
We hebben in het verleden inderdaad veel post gestuurd, dat was bewuste
marketing. Dat is nu niet meer zo en over twee jaar versturen we helemaal niets
meer per post. Dan gaat alles per e-mail.

Voelt u zich ondanks al uw succes ondergewaardeerd?   Eerlijk gezegd vind ik dat
Nederland trotser zou moeten zijn op de Postcode Loterij. In het buitenland
worden we veel meer gewaardeerd. Dat is jammer. Nelson Mandela, Desmond Tutu,
Bill Clinton, Tony Blair en Johan Cruijff loven allemaal onze bijdrage. We zijn
een honderd procent veilige, niet verslavende loterij, die veel bijdraagt aan de
samenleving en ook een mooi exportproduct is, want we zitten nu ook in andere
landen.

Koningin Beatrix benoemde u en medeoprichter Frank Leeman tot Officier in de
Orde van Oranje-Nassau. Vanwege uw gedrevenheid voor het goede doel in
combinatie met innovatief ondernemerschap. Erkenning?   Natuurlijk ben ik
vereerd. En ja, het is een erkenning voor onze verschillende
goededoelenloterijen in Nederland, Zweden en Groot-Brittannië en al die anderen
die zo dicht bij ons staan.

U bent lid van de PvdA én D66. Blij met de verkiezingsuitslag?   Jazeker, hoewel
ik niet altijd op een van die twee partijen heb gestemd. Minder blij was ik met
de schreeuwerige, inhoudsloze debatten in de campagne. Er werd totaal niet naar
elkaar geluisterd en de lijsttrekkers leken door hun campagneteams
gehersenspoeld. Onbegrijpelijk dat de omroepen dat nog uitzenden. We leren er
helemaal niets van. Waarom niet een debat tussen Mark Rutte en
energiedeskundigen, Diederik Samsom met zorgexperts en Emile Roemer met
ondernemers?

Waar moet het politieke debat volgens u over gaan?   De olie op onze planeet
raakt snel op, andere energiebronnen zijn hard nodig. Hét politieke onderwerp
zou daarom duurzaamheid moeten zijn.

Over goede doelen gesproken. U bent uitgesproken eurofiel. Blijft u Griekenland
steunen?   Nee, dat land moet uit de monetaire unie. Het zou heilzaam zijn voor
alle partijen. Neem Argentinië, dat raakte begin deze eeuw door het loskoppelen
van de nationale munt en de Amerikaanse dollar aan de bedelstaf maar krabbelde
gezond weer op. Waar ik me echt aan erger is dat de internationale politiek
niets doet aan de witteboordencriminaliteit van zakenbank Goldman Sachs. Zij
hebben met hun adviezen Griekenland de euro in gesmokkeld en zijn nog steeds aan
de macht.

U steunt goede doelen op het gebied van mens en natuur, cultureel erfgoed,
gezondheid en welzijn. Lonkt de kunstensector nu de overheid zich daar steeds
meer terugtrekt?   Nee, die rol nemen we niet over. Dat willen en kunnen we
niet. De Rijksoverheid doet nu 800 miljoen aan cultuur en wij zitten rond de 64
miljoen euro.

Wat vindt u van de forse bezuinigingen op de kunstensector door het
kabinet-Rutte?   Minder bot dan werd beweerd door criticasters. In dor hout moet
je kunnen kappen. Het grote probleem van subsidieregelingen van de overheid is
dat er altijd lieden zijn die ermee op de loop gaan. Alleen dat mag je niet
zeggen, dat is nog steeds een taboe. Maar de gewone man ziet dat heus wel, hoor.

Het grote publiek kent u totaal niet. Terwijl u toch op het hetzelfde culturele
voetstuk staat als bijvoorbeeld Joop van den Ende. Hoe komt dat?   Dat is een
persoonlijke keuze. Het heeft er ook mee te maken dat ik weinig interessants
over mezelf te melden heb en achter de schermen beter functioneer.

U steunt ruim zestig musea voor de langere termijn, waaronder alle grote. Het
Stedelijk Museum in Amsterdam, dat dit weekeinde door de Koningin wordt geopend,
is daar niet bij. Waarom niet?   We hebben ze wel een eenmalige
inrichtingssubsidie gegeven, maar vinden verder het risico te groot. Het
Stedelijk blonk de afgelopen tien jaar niet uit in voorzichtig en verstandig
financieel beleid. Het geld dat wij geven is afkomstig van onze deelnemers. Daar
gaan wij zorgvuldig mee om. Het contrast is groot met het Van Gogh Museum, het
Rijksmuseum en het Mauritshuis. En de Hermitage was onder oud-directeur Ernst
Veen een schoolvoorbeeld van hoe het wel moet. Directeur Wim Pijbes van het
Rijksmuseum is ook zo n topper, die het grootste museumproject ooit in Nederland
heeft losgetrokken. Blijkbaar moest er een Rotterdammer langskomen om de
betonmolens weer te laten draaien.

Nu is het gokken op internet   online-gaming   nog illegaal. Als die markt van
één miljard euro straks wordt gereguleerd, stappen de goededoelenloterijen daar
dan in?   Absoluut. Wij willen ook online aanbieden én twee jaar de tijd om het
in de markt te zetten. Wij hebben ons altijd aan de wet gehouden en willen zo de
achterstand op de grote buitenlandse gamebedrijven inlopen, om onze steun aan de
goede doelen ook in de toekomst te kunnen handhaven. In Zweden zijn we er net
mee begonnen. We bieden betaalde spellen aan. Geen poker, maar wel bingo,
kamelenrace of parelduiken, vele honderden spellen.

Eind jaren zestig zorgde u er als hoofdbestuurslid van de soldatenvakbond VVDM
voor dat het salueren tegenover een meerdere werd afgeschaft en het lange haar
mocht. Nooit spijt van gehad?   Nee, ik ben er zelfs trots op. Het grappige is,
het werd er een beter leger van. Kadaverdiscipline is het slechtste dat er is.
Als je jonge mannen hun identiteit afneemt, krijgt je domme, macho soldaten en
dat kan een modern leger zich niet permitteren. Kijk maar naar de incidenten met
Amerikanen in Irak. Overigens is te veel bezuinigingen op defensie niet goed,
ons land heeft een behoorlijk leger nodig.

LOAD-DATE: September 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              65 of 200 DOCUMENTS



                                  De Telegraaf

                          20 september 2012 donderdag

Romney stuntelt met belastingcommentaar;
Belediging van gepensioneerden

SECTION: 1; Blz. 29

LENGTH: 625 woorden


Van een onzer verslaggevers AMSTERDAM   De uitspraak van de Republikeinse
presidentskandidaat Mitt Romney dat 47% van de Amerikaanse kiezers afhankelijk
is van de overheid en daarom toch wel op Barack Obama stemt, is meer dan
onhandig, denken campagnestrategen van zijn eigen partij. Een groot deel van de
groep die hij afschildert als klaplopers waarover hij zich  niet druk zal maken
, blijkt te bestaan uit hardwerkende burgers en eerbiedwaardige gepensioneerden
uit de eigen aanhang.

Niet elegant verwoord, laat ik het zo zeggen , was het commentaar van Romney op
zijn eigen woorden deze week. Hij reageerde op het verschijnen van een in het
geheim gefilmde video op internet waarin de Republikein zichzelf kon horen
zeggen dat 47% van de kiezers afhankelijk is van de overheid en daarom op Obama
stemt.

Dat had hij niet zo moeten zeggen, zei hij tijdens een persconferentie, maar de
boodschap blijft wat hem betreft wel degelijk overeind staan.

Hij wilde er alleen op wijzen dat het beleid van de huidige president goed is
voor mensen die afhankelijk zijn van de overheid. En daarom zou zijn eigen
boodschap voor belastingverlaging niet aangekomen zijn bij de 47% van de kiezers
die geen inkomstenbelasting betalen. Omgekeerd hoeven die van Romney weinig te
verwachten.  Het is niet mijn taak om me over deze mensen druk te maken , zei
hij.

Romney zei tijdens het fondsenwervingsdiner echter wel meer over bijna de helft
van het Amerikaanse kiezersbestand, toont het filmpje. Die  gelooft slachtoffer
te zijn, gelooft dat de overheid verantwoordelijk voor hen is en gelooft recht
te hebben op gezondheidszorg, voedsel, huisvesting; noem maar op .

Het lijkt erop dat Romney zichzelf opnieuw in de voet heeft geschoten door voor
een gezelschap van miljonairs de helft van de bevolking weg te zetten als
karakterloze klaplopers. Hoewel zijn uitspraak bij veel conservatieven de handen
op elkaar krijgt, zijn Republikeinse campagnestrategen bang dat de opmerkingen
van Romney wel eens de fatale wond voor zijn toch al problematische campagne
zullen blijken.  Dit is een schot in de nieren, want dit legt een zeer cynische
zienswijze bloot. Hiermee duwt hij de onafhankelijke kiezer de deur uit , zei
Mark McKinnon, een van de strategen van George W. Bush in een Amerikaanse krant.

Bovendien lijkt Romney er ook nog naast te zitten. De groep die geen
inkomstenbelasting betaalt, voldoet namelijk voor het overgrote deel nauwelijks
aan het beeld van de werkschuwe klaploper die geen enkele bijdrage levert, zegt
belastingexpert Bill Gale van het Tax Policy Center in de Financial Times . De
meesten zijn gepensioneerden die geen belasting betalen over hun pensioen of
werkenden met lage inkomens die kortingen of toeslagen krijgen. Gale:  Geen
voorzieningen die als overdreven luxe worden beschouwd.

Romney gaat er volgens Gale ook aan voorbij dat deze groep wel degelijk
bijdraagt, via sociale premies en andere heffingen. En van de de 17% die noch
inkomstenbelasting noch sociale premies betaalt, zijn de meesten
gepensioneerden. Die stemmen in principe in meerderheid Republikeins.

Ongewild vestigt Romney ook nog eens aandacht op zijn eigen belastingaangifte,
waarbij het percentage van 15,4% over de $20,9 miljoen die hij aangaf, lager is
dan veel middeninkomens betalen.

Eerder ontstond al ophef rond een tenenkrommend toneelstukje dat zijn team Clint
Eastwood had laten opvoeren. Ook was er herrie over Romneys beschuldiging na de
aanval op de Amerikaanse ambassade in Libië dat Obama  sympathiseerde  met de
aanvallers. Bovendien waren er berichten over ruzie binnen Romneys campagneteam.

De Republikeinse presidentskandidaat Romney, die enkele weken geleden nog gelijk
stond met Obama, kijkt inmiddels tegen een achterstand in de peilingen aan.
foto: AFP

LOAD-DATE: September 19, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              66 of 200 DOCUMENTS



                                  De Telegraaf

                           19 september 2012 woensdag

Ingrepen

SECTION: 1; Blz. 3

LENGTH: 212 woorden


Op het moment dat gisteren de miljoenennota werd gepresenteerd, was al duidelijk
dat een aantal van de aangekondigde maatregelen niet zal worden uitgevoerd.

De basis van de begroting voor 2013 is het zogeheten Lenteakkoord, dat door vijf
partijen werd onderschreven. Maar na de verkiezingen van vorige week is de
politieke werkelijkheid dat er geen meerderheid is voor dat akkoord en dat dus
veel van de maatregelen niet of slechts gedeeltelijk zullen doorgaan.

Ondanks deze kanttekeningen, was de presentatie van de miljoenennota geen
betekenisloze poppenkast want Nederland wordt voorbereid op een sobere toekomst.
De cijfers die het kabinet presenteerde, geven aan dat Nederland in een stevige
crisis zit; de bestrijding van die crisis vergt veel van de samenleving. Zo
blijft de koopkracht van de gewone Nederlander onder druk staan door een
combinatie van hogere lasten en geen of nauwelijks stijging van het inkomen.

De bezuinigingen die worden voorgesteld gaan gepaard met ingrepen in de sociale
zekerheid (zoals een soepeler ontslagrecht) en een snelle verhoging van de
aow-leeftijd. Het is een combinatie die pijn doet. Het zijn echter ingrepen die
noodzakelijk zijn om de economie van ons land te verstevigen en zodoende groei
op de langere termijn mogelijk te maken.

LOAD-DATE: September 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              67 of 200 DOCUMENTS



                                  De Telegraaf

                           17 september 2012 maandag

SHOWNIEUWS in nieuw jasje;
Opgefriste  SBS 6-rubriek  begint vandaag

SECTION: 1; Blz. 2

LENGTH: 394 woorden


Met een nieuw decor en  verse  presentatoren lanceert SBS 6 vandaag de
opgefriste versie van Shownieuws , dat los komt te staan van Hart van Nederland
. In de vroege editie passeert het entertainmentnieuws in een rap tempo, in de
late versie schuiven hoofdrolspelers en (meer) deskundigen aan.

Jim Bakkum en de van AT5-afkomstige Hidde van Warmerdam tekenen (wekelijks
wisselend) voor de vroege uitzending; Bridget Maasland en Beau van Erven Dorens
presenteren steeds ieder een week lang de uitgebreide variant. Hidde en Bridget
bijten vandaag het spits af.

Het ziet er waanzinnig uit, dit is het mooiste decor dat ik ooit heb gezien ,
vertelt een enthousiaste Maasland.  Ik wil niet te veel verklappen, want de
mensen moeten maar gewoon gaan kijken zonder hooggespannen verwachtingen of
vooroordelen. Wij willen in elk geval een positief programma neerzetten, waarin
we elke avond met twee of drie gasten in de studio praten.  Voordeel

Is RTL Boulevard , dat in dezelfde vijver vist, wellicht iets minder positief?
Boulevard  is een heel ander programma, afgezien van het feit dat we over
dezelfde onderwerpen berichten. Maar ik denk inderdaad dat de  tone of voice
daar iets minder positief is. Bovendien hebben wij het grote voordeel dat we
later op de avond uitzenden en zo live verslag kunnen doen van evenementen en
premières. Anderen komen daar pas de volgende dag mee. Eigenlijk zijn we
helemaal geen concurrenten.  Met een knipoog:  Ik denk dat onze komst voor
Boulevard  goed is, wellicht dat zij daardoor ook weer creatiever worden.

De vroege editie moet volgens Van Warmerdam de kijkers in twintig minuten
bijpraten over het entertainmentnieuws.  Met een lekker ritme en in een relatief
hoge snelheid, met in elke uitzending één relevante deskundige.  In Shownieuws
2.0  wil SBS ook een bredere definitie aan het begrip entertainment geven.
Hidde:  Dat is wel de opzet. Niet alleen BN ers die hun been breken, maar ook
stilstaan bij een nieuwe film of een mooi sportmoment. Vorige week had de
kledingstijl van de lijsttrekkers een onderwerp kunnen zijn.

Over zijn overstap van AT5, volgens sommigen toch een  grachtengordelzender ,
naar SBS zegt hij:  Ik weet dat dit beeld aan AT5 kleeft, maar volgens mij staat
de stadszender ook heel dicht bij de gewone Amsterdammer. En SBS 6 is er voor de
gewone Nederlander, volgens mij raken beiden dezelfde kern.

LOAD-DATE: September 16, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              68 of 200 DOCUMENTS



                                  De Telegraaf

                           8 september 2012 zaterdag

Foei

SECTION: Binnenland; Blz. 3

LENGTH: 200 woorden


Het gemak waarmee linkse politici aansturen op een kolossaal vermogensverlies
bij huiseigenaren, is stuitend. Na de voorgestelde ingrepen in het voorjaar voor
nieuwe hypotheken ruiken Samsom, Roemer, Sap en alle andere rode nivelleerders
bloed. De aanpak van de volledige hypotheekrente voor bestaande gevallen is hét
symbool van de linkse kerk. De huidige regeling moet in hun ogen snel worden
afgebroken.

In werkelijkheid gaat het om miljoenen burgers, die een langdurig contract zijn
aangegaan met hun bank. De aankoop van een huis is de belangrijkste aankoop in
hun leven en zij mogen erop vertrouwen dat de overheid de fiscale afspraken
nakomt.

Vaststaat dat de huizenmarkt en de bouw snakken naar zekerheid als het gaat om
de eigen woning.

Vandaar dat de garantie van VVD-voorman Rutte om de bestaande hypotheken buiten
schot te laten, terecht is. Want deze groep krijgt al een klap van de
voorgestelde maatregelen voor 2013. Het effect daarvan is onvoorspelbaar.

Uit cijfers van onder meer het CPB blijkt dat bijvoorbeeld de PvdA een extra
prijsdaling van de huizen voor lief neemt. Volgens Samsom is dat  sociaal en
eerlijk . Hoe hardwerkende burgers en hun gezinnen dit moeten oplossen laat hem
koud.

LOAD-DATE: September 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              69 of 200 DOCUMENTS



                                  De Telegraaf

                            4 september 2012 dinsdag

Pitstop met batterijwissel

SECTION: 1; Blz. 23

LENGTH: 442 woorden


Van een onzer verslaggeefsters SCHIPHOL   Met een batterijwisselstation op
Schiphol is Nederland een nieuw initiatief op het gebied van elektrisch
autorijden rijker. Het station is op dit moment uitsluitend in gebruik voor
Renault Fluence elektrische taxi's, maar als het aan Shai Agassi ligt, de
bedenker van het concept, zullen meer merken en locaties volgen.  Elektrische
auto s kunnen elke afstand in elk land rijden en zijn niet beperkt tot korte
ritten , pareert hij de veelgehoorde kritiek.

De Israëliër Agassi is helder als het gaat om waarom hij met zijn bedrijf Better
Place naar Europa is gekomen.  De prijs van benzine is hier zo hoog door het
belastingregime dat het al snel lucratief wordt om elektrisch te rijden. En dus
om dit soort stations te bouwen.

Zijn batterijwisselstation ziet eruit als een wasstraat. De auto rijdt naar
binnen en in vijf minuten wordt de onderkant losgeschroefd en de batterij
vervangen.

Het batterijwisselstation in Nederland volgt op de commerciële lancering van een
netwerk in de eerste markten waar Better Place actief is, te weten Israël en
Denemarken. Zo kunnen rijders van een Renault Fluence in Denemarken bij vijf
operationele batterijwisselstations terecht. Aan het einde van het jaar moeten
daar nog dertien wisselstations aan worden toegevoegd. In Israël zijn twintig
stations klaar.

Wie gebruik wil maken van de batterijverwisselaar in die landen, moet wel een
Renault Fluence Z.E. hebben, want dat is de enige auto die er in terecht kan.
Volgens Agassi komen dara meer automerken bij:  We zijn in gesprek. Met wie? Dat
kan ik niet zeggen.

Agassi kan ook niet zeggen hoe lang het duurt voordat de gewone man in Nederland
met zijn Renault gebruik kan maken van zijn nieuwe techniek. En ook niet hoeveel
cent per kilometer het gaat kosten.  Maar in Israël betaal je 12 eurocent.

Ook Paul Harms, oud-topman van Athlon en nu de nieuwe topman van Better Place
Nederland, weet het niet. Wel is duidelijk dat er veertig stations moeten komen
tussen Amsterdam, Utrecht, Rotterdam en Den Haag. Harms moet daar de fondsen
voor werven   de stations kosten bij elkaar  $100 miljoen , aldus Agassi.

Minister Verhagen (EL&I), die het station opende, ziet het wel zitten:  Ik ben
erg enthousiast over bedrijven die groen en groei combineren. Ik geloof dat
elektrisch vervoer kan bijdragen aan de oplossingen voor de problemen waar we
als samenleving voor staan, als genoeg mensen hiervoor kiezen.

Better Place heeft al wel een steuntje in de rug gekregen. De Europese
Investeringsbank heeft het bedrijf EUR 40 miljoen krediet verleend. Want het
netwerk moet Europees worden.  Van Kopenhagen moet Parijs worden gehaald.

LOAD-DATE: September 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              70 of 200 DOCUMENTS



                                  De Telegraaf

                            4 september 2012 dinsdag

Wilders en Roemer botsen hard in debat

SECTION: 1; Blz. 7

LENGTH: 639 woorden


Van onze parlementaire redactie DEN HAAG, dinsdag PVV-voorman Wilders zet
SP-leider Roemer weg als een watje. De twee lijsttrekkers kwamen hard met elkaar
in botsing bij het lijsttrekkersdebat van Radio 1 waarbij Wilders de socialist
de maat nam over ontwikkelingssamenwerking.

Tot afgrijzen van Wilders wil de SP het hulpbudget verhogen.  Met miljarden ,
gruwde de PVV er, die hoopt naar de SP overgelopen PVV-stemmers terug te halen.
Volgens Wilders is de gewone man het slachtoffer van de SP-wens om meer geld uit
te geven aan internationale hulp en loopt de partij weg voor
veiligheidsproblemen.  Het is een aardige man, meneer Roemer, maar een watje als
het gaat om de aanpak van criminelen. Maar uw kiezers hebben er last van , aldus
Wilders. De PVV-leider noemde Roemer ook  de koning van Afrika .  Als u aan de
macht komt, heeft Afrika het goed en de Nederlandse volkswijken het slecht.

Roemer pareerde door te stellen dat Wilders twee jaar lang de kans heeft gehad
dingen te veranderen in het land, maar dat hij niets heeft gedaan.  De
allerarmsten laten we niet in de steek , aldus Roemer, die stelde dat het nu aan
de socialisten is om het land te gaan besturen.

Het was de enige venijnigheid in een verder tam debat. VVD-leider Rutte en
PvdA-voorman Samsom waren poeslief voor elkaar na hun aanvaring in het vorige
debat bij Knevel en Van den Brink. Samsom beschuldigde de premier er toen van
(opnieuw) een loopje met de waarheid te nemen en onwaarheden te verkondigen over
het PvdA-programma. Opvallend was dat geen van de elf lijsttrekkers die gisteren
mochten aanschuiven, het aandurfde dieper in de cijfers te duiken.
Waarschijnlijk speelde de angst mee om voor leugenaar te worden uitgemaakt als
de waarheid net even ietsje genuanceerder lijkt te liggen.

Inhoud  Daardoor ontstond een debat zonder grote incidenten, op het kortstondige
vuurwerk tussen Roemer en Wilders na. Wel beschuldigde Wilders in een onderling
debat met Samsom, CDA-voorman Buma en CU-leider Slob ervan asociale maatregelen
op het gebied van de zorg te nemen.  U laat ouderen onder een brug slapen , vond
de PVV er die stelde dat 80- of 90-jarigen altijd recht hebben op dure
operaties. Hij verweet Samsom de discussie uit de spreekkamer van de dokter naar
de politiek te halen. Maar Samsom liet de aanval lopen.  Iedereen, behalve
Wilders, heeft wat gas terug genomen na de beschuldigingen van vorige week. Nu
was het echt op de inhoud , toonde de PvdA-leider zich tevreden na het debat.

Moed  CDA-leider Buma pakte Rutte stevig aan op diens Europa-politiek. Volgens
de christendemocraat ontbreekt het de VVD er aan politieke moed om de
noodzakelijke hervormingen door te voeren. Maar Rutte stelt dat Buma en ook
anderen veel te snel willen met het Europese project en dat het overdragen van
bevoegdheden niet de oplossing is voor de problemen van vandaag.

Buma vond dat hij zijn punt goed duidelijk had kunnen maken.  Ondernemers smeken
om meer Europa. De minister-president heeft die visie niet , betoogde hij na
afloop.

Rutte waarschuwde voor de grote gevolgen voor de inkomens van huizenbezitters
als andere partijen hun plannen doorzetten om de hypotheekrenteaftrek ook voor
bestaande gevallen aan te pakken. De vijf partijen die het Lente-akkoord sloten,
hebben de aftrek voor nieuwe gevallen al aangepast. Partijen als D66 en
GroenLinks willen echter verder gaan met de afbouw van de regeling die de
overheid veel geld kost.

SP-voorman Roemer wordt door Wilders (PVV) fel aangevallen op zijn voornemen
meer geld aan ontwikkelingssamenwerking te besteden. Met uitzondering van deze
harde confrontatie, bleef het debat tam.

Mark Rutte in geanimeerd gesprek met zijn nieuwe opponent in de politieke arena:
Diederik Samsom. In het debat waren de twee poeslief voor elkaar nu de peilingen
aangeven dat de verhoudingen veranderen.

foto s: serge ligtenberg

LOAD-DATE: September 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              71 of 200 DOCUMENTS



                                  De Telegraaf

                           1 september 2012 zaterdag

Nuchter en ambitieus;
Leonie ter Braak versterkt WNL-ochtendprogramma Vandaag de Dag

SECTION: 1; Blz. 6

LENGTH: 968 woorden


Jij hebt dit vaker gedaan , merkt de fotograaf op wanneer Leonie ter Braak
poseert, niet wetende dat de nieuwe WNL-presentatrice inderdaad al een carrière
als fotomodel erop heeft zitten. Ze moet nog 32 worden, maar heeft inmiddels een
cv dat gezien mag worden. Ze begon op haar 14e als model, maar na tien jaar zag
ze daar geen toekomst meer in. Het hippe appartement in de wereldstad New York
werd verruild voor een antikraakwoning in Amsterdam, waar ze een opleiding
volgde aan toneelschool De Trap.  Daar moest ik dan gebakken eieren en zo nadoen
, klinkt het droogjes.

Via haar Twentse wortels kreeg de in Buurse opgegroeide Ter Braak een rol in de
regiosoap Van Jonge Leu en Oale Grond , die ook door de KRO werd uitgezonden.
Daarnaast presenteerde ze voor TV Oost diverse andere programma s, waaronder een
talkshow. Ook was Leonie even te zien in Keuringsdienst van Waarde .

In 2011 was het opnieuw tijd voor een volgende stap.  Ik vond presenteren alleen
niet voldoende, ik wilde onderdeel zijn van het hele proces van televisie maken.
Na een lang gesprek met John de Mol werd ze programmaontwikkelaar bij
productiehuis Talpa.

En opeens stond WNL voor haar deur: of ze niet het presentatieteam van de
ochtendshow Vandaag de Dag  wilde komen versterken.  Daarin komt alles samen wat
ik wil: maker én presentator. Ik heb bij Talpa veel geleerd, maar je bent daar
wel heel erg alleen op de tekentafel bezig. Ik miste het in het veld staan.  Om
het  beroemd worden  is het haar niet te doen.  Goed, ijdel zijn we allemaal wel
een beetje, maar ik doe dit vooral omdat ik het ontzettend leuk vind.

Nuchter én ambitieus? Aarzelend:  Ja, dat lijkt tegenstrijdig, maar het klopt
wel. Tegenwoordig althans. Toen ik bij TV Oost begon, dacht ik  ik doe dit effe
een jaartje en dan door naar BNN , ahum. Ik ben gelukkig op tijd gaan inzien dat
het zo dus niet werkt. Lui en perfectionistisch is ook zo n tegenstrijdigheid
die bij me past. Al op de kleuterschool stond op mijn rapport  Leonie is snel
tevreden met haar eigen resultaat . Later als model verdiende ik goed, ook met
niet al te veel inspanning. Nu is dat luie er tegenwoordig wel vanaf, maar het
is me jarenlang redelijk komen aanwaaien. Totdat ik bij TV Oost een talkshow
ging maken, waar ook de Gordons, ministers en schrijvers aanschoven.  Dit red je
niet met je mooie bekkie alleen , merkte ik. Je programma staat of valt met de
voorbereiding, ik heb daar zoveel geleerd. Bij Talpa ook, overigens. Over hard
werken gesproken: dáár liggen de lat en het tempo extreem hoog.

De vraag of ze bij WNL thuishoort, beantwoordt Ter Braak met een volmondig ja.
Ik kom uit de regio en ik merk dat WNL zich op alle regio s richt en verder
kijkt dan de Randstad. De programma s worden gemaakt voor de gewone man, met
veel oog voor het menselijke verhaal. WNL is een jonge omroep met ambities, een
club die risico s durft te nemen: een nieuw ochtendmagazine, een talkshow op
zondagochtend, WNL Half 8 Live ... Dat de omroep een liberale kijk op de wereld
heeft, sluit ook aan bij mijn ideeën. Nog even afgezien van het feit dat ik twee
supergoede presentatrices als collega s heb, Eva Jinek en Merel Westrik, en dat
zeg ik niet om te slijmen. Intelligente vrouwen met een leuke uitstraling,
toegankelijk en toch pittig, die combinatie zie je niet zo vaak.

De oplettende kijker heeft Leonie de afgelopen weken al als verslaggeefster
kunnen zien. Ze maakte diverse items voor WNL Half 8 Live . Zo bezocht ze onder
meer de najaarspresentatie van RTL. Het zal de aanwezige pers ontgaan zijn, maar
Ter Braak schoot vol bij de eerste beelden van het nieuwe programma van John van
den Heuvel, Ontvoerd , waarin de misdaadverslaggever zich inzet om kinderen
terug te halen die door een van hun ouders zijn ontvoerd naar het buitenland.

Die beelden kwamen keihard binnen, ik hoopte dat niemand zou zien dat de tranen
in mijn ogen stonden. De emoties die loskwamen toen een vader eindelijk zijn
eigen zoon weer in de armen kon sluiten, vond ik zo heftig... Dan ben ik net een
washandje, mijn inlevingsvermogen is mijn zwakke én mijn sterke kant. Als
presentatrice gaan bij mij alle luiken dicht en kan ik alles aan, maar als
kijker thuis op de bank huil ik bij het minste of geringste.  Niet dat ze echt
een watje is: een van haar hobby s is boksen...

Komende donderdag maakt Ter Braak voor het eerst haar opwachting als
presentatrice van Vandaag de Dag . Ja, ze is zenuwachtig, bekent ze.  Maar wel
op een leuke manier. Noem het gezonde spanning, ik heb ruim een jaar niet
gepresenteerd. Het tijdstip is ook nieuw voor mij: om 07.00 uur  s ochtends moet
je toch een beetje vriendelijk de huiskamer inkijken bij wakker wordend
Nederland, ook al ben je zelf al vanaf half vier op. Dat zal wel wennen worden,
ik slaap graag en ik ben een  snoozer , lekker nog even een half uurtje blijven
liggen nadat de wekker is gegaan. Dat kan dan niet meer. Maar waar hebben we het
over? Mijn zus werkt in de zorg, draait nachtdiensten, de salarissen zijn niet
best en zij klaagt nooit.

Tegenwoordig woont Leonie met haar vriend aan de Amstel in Amsterdam. Overijssel
mist ze niet, al zou ze wel de stad uitgaan als er ooit kinderen komen.  Tot die
tijd: tukker in Amsterdam! Maar terug naar Twente ga ik niet meer, denk ik, al
kom ik wel nog steeds graag bij mijn ouders in Buurse, dat voelt echt als thuis.

Heeft ze andere, concrete toekomstdromen?  Nee, daar ben ik dan toch weer te
nuchter voor. Ik wil me graag ontwikkelen als presentatrice, daarna kijken we
verder. Ik heb pas een  interview met me terug gezien, uit de beginperiode van
mijn modellentijd. Op de vraag wat ik zou doen als dat zou mislukken, antwoordde
ik dat ik dan wel in de zorg zou gaan werken, want dat was ooit het
oorspronkelijke plan. Grappig om te zien dat ik destijds al met beide benen op
de grond stond.

LOAD-DATE: August 31, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              72 of 200 DOCUMENTS



                                  De Telegraaf

                            31 augustus 2012 vrijdag

Ann geeft Mitt menselijk gezicht

SECTION: 1; Blz. 11

LENGTH: 416 woorden


TAMPA, vrijdag Ze heeft een voorkeur voor felgekleurde kleding, meestal rood,
bezit een aantal Cadillacs, een olympisch dressuurpaard, ging naar de
prestigieuze Kingswood School for Girls en trouwde, min of meer tegen de wil van
haar ouders die haar met 19 te jong vonden, de knappe gouverneurszoon en mormoon
Mitt Romney. Maar Ann Romney heeft een eigen wil en zette door.

Vijf zonen en 18 kleinkinderen volgden en echtgenoot Mitt vergaarde net als zijn
vader George een fortuin. Met haar blonde haren en op 62-jarige leeftijd bijna
tijdloos aantrekkelijk is Ann Romney-Davies op het eerste gezicht het prototype
van de dame die als ze zich niet tot mormoon had bekeerd dagelijks champagne had
kunnen drinken op de country club. Ze koos er echter voor om de droom van haar
man te volgen en geldt als het geheime wapen van de Republikeinse kandidaat. De
reden: in tegenstelling tot Mitt komt Ann met haar aanstekelijke lach en
no-nonsensehouding spontaan over.

Ann Romney wordt vooral ingezet om haar man een menselijk gezicht te geven en om
de vrouwenstem te paaien. Ze is waanzinnig populair bij het publiek op de
Republikeinse conventie.  Een fantastische speech, een homerun , meende de
Republikeinse toeschouwster Joan King.

Soort  Maar dat is een beetje  haar soort mensen  en elders heeft Ann Romney het
wat moeilijker. De Democratische lobbyist Hillary Rosen verweet  deze vrouw die
nog nooit een dag gewerkt heeft in haar leven  de noden van de gewone vrouw niet
te begrijpen.

Ann Romneys antwoord deed het goed bij veel moeders.  Ik had alles kunnen doen,
maar heb er bewust voor gekozen om thuis te blijven en mijn vijf zoons te zien
opgroeien. En geloof me, dat was hard werken.

Tijdens haar toespraak in Tampa legde Romney ook uit dat ze het haat als mensen
denken dat ze een droomhuwelijk heeft.  In de sprookjesboeken die ik ken komen
de hoofdstukken multiple sclerose en borstkanker niet voor.

De kanker werd overwonnen, maar MS is een ziekte die nooit weg gaat en bij
vlagen oplaait, waardoor Ann Romney soms rust moet nemen tijdens de campagne. Ze
klaagt echter nooit en gaat stug door. Dat is een aspect dat wel alle kiezers
aanspreekt en maakt samen met wat een natuurlijke interesse in anderen lijkt dat
Ann Romney zo n gewilde steun in de Republikeinse campagne is.

De tijdloos ogende Ann koppelt een natuurlijke interesse in andere mensen aan
het vermogen altijd door te kunnen gaan zonder klagen. Foto: AFP

Mitt Romney en zijn vrouw Ann kennen elkaar al sinds highschool. Foto: AP

LOAD-DATE: August 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              73 of 200 DOCUMENTS



                                  De Telegraaf

                            28 augustus 2012 dinsdag

Coalitie

SECTION: 1; Blz. 3

LENGTH: 232 woorden


De SP hoort dus niet thuis in een toekomstige coalitie na de verkiezingen op 12
september. Daarvoor kwalificeren zich in de eerste plaats VVD, D66 en het CDA.
In mindere mate geldt dat ook voor de PvdA omdat er uiteindelijk een werkbare
meerderheid in de Tweede Kamer nodig is om de economische crisis het hoofd te
bieden.

Desalniettemin vervalt de partij van Samsom weer in de klassieke reflexen.
Daardoor wordt de economische groei volgens de analyses van het Centraal
Planbureau zwaar geremd en duikt de ongeremde nivelleringsdrang weer op. Een
klassieke fout uit het verleden van de PvdA. Die aanpak is slecht voor de
hardwerkende Nederlanders.

Desalniettemin steekt de PvdA nog gunstig af bij het drama dat de SP Nederland
voorschotelt. De socialisten zijn bereid om te hervormen, al is dat in heel veel
gevallen met zeer ongelukkige maatregelen. Vooral de wijze waarop bestaande
huiseigenaren met verdere prijsvermindering van hun bezit worden geconfronteerd
als gevolg van de aantasting van de hypotheekrenteaftrek staat bijna gelijk aan
diefstal.

Pijnlijk is dat, ondanks alle mooie beloften, niet één politieke partij er in
slaagt om het schatkisttekort in 2017 weg te werken. Hoewel er soms behoorlijk
getwijfeld mag worden aan de voorspellende kracht van het CPB moet dit eerder
een aansporing zijn om de teugels nog verder aan te trekken in plaats van de
geldkraan weer open te zetten.

LOAD-DATE: August 27, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              74 of 200 DOCUMENTS



                                  De Telegraaf

                            27 augustus 2012 maandag

Uw geld is uw  geld

SECTION: 1; Blz. 18

LENGTH: 538 woorden


vervolg van pagina 19

LASTEN- VERLAGING   Rutte staat te popelen om de verkiezingsstrijd aan te gaan:
Het probleem is dat de overheid een gat in de hand heeft, niet dat Nederlanders
te weinig bijdragen. De kracht van Nederland zit in de Nederlanders zelf, niet
in de overheid.  Daarom wil de VVD dat de hardwerkende Nederlander minder euro s
aan de fiscus hoeft af te staan. De liberalen verlagen de lasten voor werkende
mensen met 5 miljard. Werkende Nederlanders moeten meer van hun inkomen
terugzien. De onbelaste reiskostenvergoeding blijft overeind. Rutte:  Arbeid
moet weer gaan lonen. Er zal altijd hulp zijn voor mensen die het écht niet
kunnen. Maar wie kan, moet ook echt aan de slag. Daarom passen wij alle
regelingen die mensen in een uitkering gevangen houden aan, of we schaffen ze
af.

INVESTEREN  Met de plannen van de VVD is Nederland minder kwijt aan
rentebetalingen en komt er 3 miljard euro beschikbaar voor investeringen in
infrastructuur, kinderopvang en de economische verdienkracht van ons land. Rutte
is duidelijk:  De afgelopen jaren hebben bewezen dat meer asfalt tot minder
files leidt. We moeten op die weg verder. Want onze sporen, vliegvelden en wegen
zijn de slagaders van onze economie. Wat de VVD betreft, kan de maximumsnelheid
kan op veel meer plekken naar 130.

Om de volgende generatie sterk in de schoenen te zetten, investeren de liberalen
ook in technische vakscholen en een sterkere band tussen bedrijfsleven en
onderwijs. Rutte:  Ons bedrijfsleven staat te springen om goed geschoold
personeel   crisis of geen crisis. Jongeren hebben recht op opleidingen die
uitzicht bieden op een goede baan.

STRAFFEN  Wat de VVD betreft komt Nederland niet alleen sterker uit de crisis,
maar ook veiliger. Rutte:  Wij willen een no nonsense aanpak van criminaliteit
en straffen die recht doen aan maatschappelijke gevoelens van rechtvaardigheid.
Daarom investeren we 250 miljoen per jaar in extra agenten. Verder wordt het
spreekrecht van slachtoffers van ernstige misdrijven uitgebreid en de geleden
schade altijd op de daders verhaald.  Ook moeten gedetineerden fulltime gaan
werken en komen er minimumstraffen voor ernstige gewelds- en zedenmisdrijven
zoals straatroof en verkrachting. Rutte:  Wie zijn billen brandt, moet op de
blaren zitten.

INBURGERING  Het VVD-programma valt op door de nuchtere en realistische
voorstellen op het gebied van integratie. Rutte:  Een baan is het beste middel
om te integreren. Je bent welkom in Nederland als je iets bijdraagt. Maar je
hebt hier niets te zoeken als je alleen je hand ophoudt. Tegenover het voorrecht
in Nederland te wonen, staat de plicht zelf je best te doen. Mensen moeten
daarom zelf voor hun inburgering betalen."

Wat de VVD betreft krijg je daarom, als je geen Nederlands spreekt, ook geen
bijstand. De eerste tien jaar in Nederland kunnen nieuwkomers   behalve erkende
vluchtelingen - geen beroep doen op de bijstand. Rutte:  Voor bijstandstoeristen
is in Nederland geen plaats. Ons land heeft een prachtig stelsel van sociale
zekerheid. Anders dan linkse partijen soms denken, is dat geen exportproduct.

Rutte:  ,,Het is niet eerlijk als mensen die nauwelijks een steentje hebben
bijgedragen, jarenlang leven op kosten van de gemeenschap.

LOAD-DATE: August 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              75 of 200 DOCUMENTS



                                  De Telegraaf

                            27 augustus 2012 maandag

Moreel besef weer centraal;
Omslag nodig bij bestuurders

SECTION: 1; Blz. 26

LENGTH: 178 woorden


Van onze verslaggevers AMSTERDAM, maandag De uitweg uit de crisis begint bij een
nieuwe moraal. Politici en bestuurders moeten zich opnieuw realiseren dat hun
verantwoordelijkheid ligt bij het dienen van het belang van gewone burgers.
Spaarders moeten weer zeker kunnen zijn dat de bankier hun vermogen zorgvuldig
beheert.

Dat pleidooi deed CDA-leider Sybrand Buma gisteren in het tv-programma
Buitenhof. Vooral bij de VVD is op dat punt een grote leegte ontstaan, aldus de
lijsttrekker van het CDA.  Socialisten en liberalen verwijten elkaar over en
weer de oorzaak te zijn van de economische crisis , zei Buma.  Maar de echte
oorzaak is een tekort aan moraal.

De CDA-voorman vindt dat bankiers en coöperatiebestuurders het moreel besef
terug moeten vinden dat ze de belangen van anderen vertegenwoordigen. Volgens
Buma was dit heel normaal in Nederland, maar dat morele besef is nu verdwenen.
Buma pleit voor een nieuwe moraal, met als kern  dat je niet voor jezelf leeft .
Die gedachte vindt volgens hem zijn oorsprong in de  joods-christelijke traditie
van Nederland.

LOAD-DATE: August 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              76 of 200 DOCUMENTS



                                  De Telegraaf

                           25 augustus 2012 zaterdag

Geluk is het doel van het leven ;
FEIKE SIJBESMA

SECTION: 1; Blz. 3

LENGTH: 1590 woorden


Hij is de baas van één van de grootste én meest milieubewuste bedrijven van ons
land. Bioloog in hart en nieren Feike Sijbesma weet het kortetermijnwinstbejag
van een beursgenoteerd bedrijf te rijmen met een langetermijnagenda waarbij
rekening wordt gehouden met de volgende generaties. Een zeldzaamheid. En dat bij
DSM, een bedrijf dat 110 jaar geleden werd opgericht om de Limburgse steenkool
boven de grond te halen. De verwondering over al het moois van Moeder Natuur die
hem als klein jongetje in vervoering kon brengen, noemt hij nog steeds zijn
belangrijkste drijfveer.  Het leven an sich  is fascinerend. Uit twee cellen
groeit een compleet mens!

Een grote zware zandloper op een eikenhouten tafel geeft aan dat tijd kostbaar
is, ook als je directiekamer uitkijkt over het glooiende Limburgse heuvelland in
plaats van de Amsterdamse Zuidas. DSM is al tien jaar de witte raaf op de
Amsterdamse beurs. Vorige maand kondigde Sijbesma als baas van het chemiebedrijf
echter aan ook een reorganisatie door te voeren, nu DSM niet langer immuun
blijkt voor de gevolgen van de eurocrisis.

DSM stond vroeger voor De Staatsmijnen. Hele generaties Limburgers hebben voor
uw bedrijf gewerkt, eerst in de mijnbouw, en nadat de laatste steenkolenmijn in
1974 sloot, in de chemie, farmaceutische industrie, voeding en
hightechmaterialen. Nu kondigt u in eigen land banenverlies aan, terwijl DSM in
de VS en China investeert. Hoe lang is DSM nog de kurk waar de economie van
Limburg op drijft?   Wij zijn nog altijd de grootste werkgever in het Limburgse
bedrijfsleven, en ik denk na de Universiteit van Maastricht de nummer twee als
je de publieke instellingen erbij telt. Er werken bijna 4000 Limburgers voor ons
bedrijf. Bovendien hebben we veel andere werkgevers gecreëerd. DSM heeft zijn
zware chemische activiteiten verkocht aan bedrijven als Sabic en Lanxess, die er
nog steeds zitten. En het is de initiatiefnemer van de campus Chemelot, een
bedrijventerrein nabij Geleen, waar 60 kleine innovatieve chemiebedrijfjes zijn
ontstaan.

En hoe zit het met DSM in Nederland?   Wij gaan zeker niet weg uit Nederland.
Sterker nog, DSM bouwt twee nieuwe laboratoria en twee fabrieken, in Delft voor
smaakstoffen en in Geleen voor nylon. Maar, Nederland is nou niet bepaald het
goedkoopste land ter wereld. Omdat arbeid hier duur is, ontkom je van tijd tot
tijd niet aan reorganiseren, en zaken slimmer aanpakken. Uiteindelijk telt voor
de BV Nederland maar één ding: we moeten wat maakindustrie overhouden in ons
land, anders verdwijnen uiteindelijk ook het onderzoek en ontwikkeling.

Uw bedrijf is de witte raaf van de Amsterdamse beurs in crisistijd. Er worden
nog altijd honderden miljoenen verdiend. De vakbonden roepen dat u uw oren te
veel laat hangen naar de aandeelhouders.   Ik begrijp het geluid van de bonden
wel. Maar ik wil hetzelfde als zij, namelijk dat onze maakindustrie niet ten
onder gaat. En het is waar dat ik aan mijn aandeelhouders denk. Maar ik denk
evengoed aan klanten, werknemers, milieu en maatschappij. Mijn jaarsalaris wordt
maar voor de helft bepaald door financiële doelen. Tegen de bonden zeg ik: kijk
eens naar de wereld om je heen. Die verandert rap.

U pakt nog wel eens het vliegtuig naar Brazilië of China. Leg ons eens uit wat u
daar ziet.   De één miljard rijkste mensen, vooral Amerikanen en Europeanen,
gebruiken 40 tot 50 procent van alle voedsel en grondstoffen in de wereld. Maar
in andere delen van de wereld groeien mensen zeer snel naar ons welvaartsniveau.
Die willen hun deel van de koek. Om in die competitieve wereld overeind te
blijven, moet Europa wel samenwerken.

Vindt u niet dat u en uw collega s uit het bedrijfsleven te weinig doen om
Europa uit te leggen aan gewone Nederlanders, en te veel tegen de elite spreken?
Als u niet wilt dat pro-Europa-politici verliezen van het populisme, moet u ze
publiekelijk steunen.   Ik heb me eerder uitgelaten over Europa en ons
financiële systeem. En ik vind ook dat niet altijd alles maar ten koste van de
nuance dient te gaan, door in één pakkende soundbite te worden verwoord. Als u
dat elitair noemt

Maar begrijpt u waarom de gewone man de buik vol heeft van Europa?   Ik begrijp
het dilemma van Nederlanders. Je wordt gevraagd iets op te offeren, voor het
algemeen belang en deels ook op de lange termijn. Vaak zonder te weten waarom.
Terwijl je wel op korte termijn op je eigenbelang moet inleveren. Er is geloof
nodig waarom we dit moeten doen. Dat zal ik proberen uit te leggen. Eénmaal 500
miljoen mensen (heel Europa) is voor een investeerder een veel aantrekkelijker
markt dan 27 keer gemiddeld bijna 20 miljoen mensen, met allen hun eigen
regeltjes. Voor landen als China en Brazilië zijn de kleinere marktjes niet
interessant. Terwijl dit wel onze handelspartners van de toekomst worden. Ten
tweede: er komen wereldwijd steeds meer economische machtsblokken op, dan kun je
alleen als verenigd Europa een serieuze speler blijven. Maar dan wel met één
geluid voor bijvoorbeeld klimaat- of handelsconferenties. Anders zegt Amerika of
China:  Jullie mogen niet meebeslissen.  En helaas, we zullen voor die
eenwording wat dingen moeten opgeven. Maar het alternatief is niet best. Europa
is nu al de zwakste economie ter wereld, als je kijkt naar groei.

Maar voordat de euro in 2002 de gulden verving, ging het ook goed.   Ik zou
nooit meer terug willen naar het Europa van voorheen; 26 keer valuta omrekenen
naar guldens, vrachtwagens voor de grens bij de douane. Die inefficiëntie werd
toen nog niet afgestraft, maar zou nu, 11 jaar later, dodelijk zijn.

Heeft een bestuursvoorzitter van DSM ruimte voor zijn gezinsleven? U bent daar
erg terughoudend over.   Allicht! Ik ben een mensenmens. Mijn gezin is
belangrijk. Maar ik wil niet dat mijn jongens van 13 en 15 jaar oud, gehinderd
worden in hun leven door het publieke profiel van hun vader. En ook niet dat ze
er op school over worden aangesproken. Ze hebben recht op hun eigen wereld. Wel
wil ik dat ze weten dat ze een bevoorrecht leven leiden. Toen ik hun in juni
vroeg, wat zij gingen doen in hun 8 weken durende zomervakantie, zeiden ze: nou,
met jullie op vakantie. Later zeiden ze: laat maar, we snappen het. Even later
gingen ze samen ergens als vrijwilliger aan de slag. Daar ben ik trots op.

DSM heeft van duurzame oplossingen zijn bedrijfsmodel gemaakt:
voedingssupplementen, prothesen, biobrandstoffen, medicijnen. Ironisch voor een
bedrijf dat nog niet zo lang geleden steenkool naar boven haalde. Waarom die
nadruk op duurzaamheid?   De rol van een bedrijf in de maatschappij was vroeger
lokaal. Maar de afgelopen eeuw is er veel veranderd. We weten allemaal dat
bedrijven hele stukken land kunnen vervuilen en soms ook gedaan hebben. Een
Amerikaans computerbedrijf, u weet wel, met dat fruitlogo, heeft meer geld in
kas dan heel veel nationale staten. Omdat de schaal van ondernemingen is
veranderd, is ook hun invloed veel groter geworden.

Dus u vindt dat bedrijven te groot zijn geworden?   De impact van onze
beslissingen treft nu ook volgende generaties. Die hebben nog geen stem. Maar
100 jaar geleden hoefde je daar niet over na te denken. Nee, bedrijven zijn niet
te groot geworden, maar moeten wel   meer   hun verantwoordelijkheid nemen.
Omvang en invloed enerzijds, en verantwoordelijkheidsgevoel anderzijds, moeten
in balans zijn. Dat betekent rekening houden met milieu, klanten, werknemers.

U staat bekend als een criticaster van het financiële systeem, waarvoor uw vrouw
ironisch genoeg juist werkt.   Ik ontmoette mijn vrouw, een studente Spaans, bij
één van de studieverenigingen van Utrecht, toen we daar beiden studeerden.
Inmiddels werkt ze voor een bank. Er zijn dus ook heel goede financiële
instellingen , lacht Sijbesma.  Maar: wat is het doel van het leven? Geluk,
toch? Sinds mensenheugenis hebben we daarom onszelf het leven eenvoudiger
proberen te maken, via ruilhandel, naar de introductie van geld. Alles om het
gemak te vergroten, maar alstublieft nooit zonder het doel te vergeten. Ik vind
dat er in de jaren 70 iets wezenlijks veranderde. Toen is de financiële sector
extreem veel harder gegroeid dan de reële economie. Ook het functioneren van het
financiële systeem ging sindsdien steeds sneller. Daarmee is de financiële
wereld niet altijd meer dienstbaar aan de echte economie en zijn we het doel uit
het oog verloren: de omvang en de snelheid moeten worden bijgesteld.

Voor een bedrijf dat zo vooruitstrevend claimt te zijn, hebt u wel erg weinig
vrouwen in leidinggevende functies.   Maar het gaat de goede kant op. Vrouwen
kunnen twee dingen tegelijk doen, zeg ik als bioloog. Hun linker- (creatieve) en
rechterhersenhelft (logische) kunnen in harmonie functioneren, voor mannen is
dat lastiger. Een bekend onderzoek laat proefpersonen in een auto een
spoorwegovergang oversteken, met een hoge heg ervoor. Veel mannen geven extra
gas, onder het mom,  hoe sneller ik eroverheen ben, hoe kleiner de kans dat ik
door een trein wordt gegrepen . Vrouwen stoppen, omdat ze niets kunnen zien, en
nemen de tijd om uit te kijken. U kunt zich voorstellen dat ik soms liever een
vrouw in de bestuurskamer zie.

U ontwikkelde een hyperlichte roeiboot, een ruim vijftigduizend euro kostend
ontwerp met kunstharsen en koolstofvezels voor Londen 2012. De Olympische Spelen
waren echter een flinke sof.   Nou, dat wil ik wel even rechtzetten. De heren
acht heeft onze boot van de hand gedaan, en werd vijfde. De dames acht is wel
met de DSM-boot gaan roeien, en werd derde. Ik suggereer echter niets, de
atleten hebben het gedaan, wij ondersteunen slechts!

LOAD-DATE: August 24, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              77 of 200 DOCUMENTS



                                  De Telegraaf

                           25 augustus 2012 zaterdag

Jan Modaal betaalt huurkorting

SECTION: 1; Blz. 3

LENGTH: 200 woorden


Van een onzer verslaggeefsters AMSTERDAM, zaterdag Huurders met een gemiddeld of
hoger salaris betalen bij woonstichting De Key in Amsterdam indirect een nieuwe
huurverlaging voor de lage inkomens. De Key geeft korting aan de groep die niet
boven de grens van 29.900 euro uitkomt en haalt die inkomsten weg bij de
huurders met midden- en hogere inkomens.

De Amsterdamse woonstichting kiest ervoor huurders met lage inkomens tegemoet te
komen en huurders met een hoger inkomen de marktconforme prijs te laten betalen.
De omstreden actie van De Key is een reactie op de invoering van de zogenoemde
Donnerpunten , waardoor sociale huurwoningen in gewilde buurten met een
huurstijging tot 123 euro te maken krijgen.  Elke woningcorporatie is vrij om
keuzes te maken. Wij kiezen ervoor om niet mee te doen met de pilot  flexibel
huren , waar vooral de middeninkomens van profiteren, maar om maximaal 100 euro
korting te geven aan meerpersoonshuishoudens met een inkomen tot 29.900 euro.
Zij hoeven niet meer dan 562 euro te betalen voor een woning die marktconform
maximaal 664 euro waard is , aldus een woordvoerster.

VVD-raadslid Van der Ree vindt het jammer dat de middeninkomens wederom
gedupeerd worden.

LOAD-DATE: August 24, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              78 of 200 DOCUMENTS



                                  De Telegraaf

                           16 augustus 2012 donderdag

Pyongyang aan de IJssel;
 Arrogantie van lokaal bestuur is een ernstig probleem in dit land

SECTION: 1; Blz. 6

LENGTH: 613 woorden


Een Zutphenaar die getergde berichten over een langslepend conflict met het
gemeentebestuur plaatste op Twitter, ontving prompt een brief met het klemmende
verzoek langs te komen op het stadhuis. Tekenend voor de arrogantie van het
bestuur, vinden de deelnemers aan de Stelling van de Dag.  De omgekeerde wereld.
Niet burgers, maar bestuurders moeten eens wat vaker op het matje geroepen
worden.

De klacht van de Zutphenaar ging over een faliekant mislukt project met duurzame
warmtepompen in een nieuwbouwwijk dat al jaren voortsleept. De bewoners van de
wijk hebben al jaren het gevoel dat de gemeente ze in de kou laat staan.

De ergernis en frustratie over zulk soort conflicten met gemeentebestuurders,
die zich doof houden voor klachten van burgers of een hoop mooie praatjes
verkopen zonder dat er ooit iets verbetert, begrijpt 97% van de
stellingdeelnemers uitstekend.  Bestuurders zitten in een ivoren toren en de
gemeente luistert nooit naar de mensen. Dat is in mijn woonplaats exact
hetzelfde probleem.

Iemand anders schrijft:  Een wethouder krijg je nooit te spreken, die hebben
geen tijd voor de gewone burger die hun riante salaris betaalt.  U vindt er dan
ook niets mis mee, als iemand ten slotte zijn grieven over een wethouder kenbaar
maakt op Twitter.

Wel menen sommigen:  In dit geval werd de kritiek op de persoon gespeeld, niet
op de gemeente. Dat is niet kies en de gemeente protesteert daar met recht
tegen.  Maar 95% kan zich hier niet druk om maken; zij vinden dat publiekelijk
kritiek incasseren gewoon bij het werk van een bestuurder hoort.

Driekwart vindt het sowieso hoogst twijfelachtig dat een gemeente zich
bezighoudt met allerlei kritiek die op internet circuleert. Het brengt eveneens
driekwart tot de vraag of ambtenaren niets nuttigers te doen hebben.  Als ze
gewoon hun werk zouden doen is er minder te klagen. Nu wordt er pas actie
ondernomen als een klacht in de openbaarheid komt.

Ook vindt menigeen het  vreemd dat klachten via internet wel ergens toe leiden
en via brieven of ander contact niet . Het sterkt driekwart in de gedachte dat
bestuurders veel te veel bezig zijn met publiciteit en hun imago, in plaats van
met besturen.

Brief op poten  Al helemaal van de zotte vindt driekwart het, dat een
gemeentesecretaris het waagt om een brief op poten te schrijven aan een
twitteraar met een kritisch standpunt. De gemeente heeft inmiddels toegegeven
dat dit niet correct was, maar het zegt iets over de arrogantie van een gemeente
dat het gebeurd is, vindt u.

Vooral de toon van de brief moet het ontgelden. Volgens 84% is een brief met het
dringende verzoek op een vastgesteld tijdstip op het gemeentehuis te verschijnen
geen uitnodiging, maar ronduit intimiderend en voor velen reden om te spreken
van Noord-Koreaanse praktijken.

Kortom:  Op gesprek nodigen is prima, maar het had correcter gemoeten, bv.  Wij
zijn graag bereid   in plaats van  U moet u dan en dan op het stadhuis melden .
Een ander:  Hulde voor een gemeente die het gesprek wil aangaan. De manier
waarop is echter wel heel ongelukkig.

Ook bestaat er wantrouwen tegen de motieven waarmee die brief verstuurd is. Een
op de vijf hoopt dat het de gemeente erom te doen was onvrede weg te nemen en
het conflict op te lossen. De rest vreest echter dat het vooral de bedoeling was
om kritiek uit de openbaarheid te houden.

Voor u is dan ook duidelijk:  De gemeente mag best met de burger in conclaaf
gaan over kritiek, graag zelfs. Maar de brief van Zutphen was onbeschoft en de
burger behoudt te allen tijde recht op openlijke kritiek.

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: August 15, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              79 of 200 DOCUMENTS



                                  De Telegraaf

                           15 augustus 2012 woensdag

Kijkje in de studio

SECTION: 1; Blz. 2

LENGTH: 228 woorden


Op het promofilmpje op de site wordt het evenement wel heel ronkend aangeprezen:
Beleef de magie van het Mediapark . Dat is misschien wat overdreven, maar het
programma van de Open Studiodagen, die plaatsvinden in het eerste weekeinde van
september, biedt genoeg leuks voor iedereen die wel eens een kijkje achter de
schermen van  Hillywood  wil.

Het gratis evenement leidt de bezoeker onder meer langs Beeld en Geluid waar met
korting onder meer de expositie van André van Duin bekeken kan worden. Er is een
BN er-route, een speurtocht met vragen over televisiepersoonlijkheden.

Handafdrukken  De Walk of Fame op het Mediapark wordt voor deze ene keer
aangevuld met handafdrukken en bijbehorende namen van  gewone  Nederlanders. Er
kan een kijkje worden genomen in de studio s van bijvoorbeeld Kassa  en Per
Seconde Wijzer  en gedraaid worden aan het Rad van Fortuin in het
rekwisietencentrum. Of aanschuiven bij de oude desk van RTL Boulevard .

Verder gaan de deuren open van de studio van Life for You  en Voetbal
International . Omroep Max toont de nieuwste schilderijen van Sterren op het
Doek . Wie denkt hét nieuwe omroeptalent te zijn kan dat testen door radio te
maken of van een autocue te lezen. De tour eindigt op het Franse pleintje waar
kinderhelden als Dioni Jurado (ook wel de Nederlandse Justin Bieber genoemd) en
Savanna als afsluiting zullen optreden.

LOAD-DATE: August 14, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              80 of 200 DOCUMENTS



                                  De Telegraaf

                            10 augustus 2012 vrijdag

Prijskaartje verkiezingenVS loopt in de miljarden

SECTION: 1; Blz. 11

LENGTH: 555 woorden


NEW YORK, vrijdag De Amerikaanse verkiezingen zijn peperduur. De geschatte
kosten: 6 miljard dollar. Om het bedrag, dat berekend is door het onafhankelijke
Center for Responsive Politics, in perspectief te plaatsen: dat is meer dan het
hele Bruto Nationaal Product van een land als Malawi.

Het is ook zeven procent hoger dan de vorige verkiezingen, waarin net als dit
jaar behalve voor het presidentschap ook gestemd werd voor het Huis van
Afgevaardigden en de Senaat.

De BBC berekende dat de Amerikaanse verkiezingen daarmee 120 keer duurder zijn
dan de Britse. Per persoon omgerekend kost het de Amerikaan 23 keer meer.

Wij Nederlanders doen het op een koopje. Aan de organisatie van de verkiezingen
van 2007 werd door het departement van Binnenlandse Zaken zo n 8,3 miljoen euro
besteed. Van dat bedrag worden onder meer de presentiegelden van de leden van de
kiesbureaus betaald, het stempapier gekocht en worden de leden van de
kiesbureaus verzekerd tegen lichamelijke schade.

Bij zijn bezoek aan the Oval Office in het Witte Huis leken Obama en premier
Rutte het prima met elkaar te kunnen vinden. Er werd flink gelachen, maar
waarschijnlijk was er nog harder gelachen als Mark   zoals de president onze
premier steevast noemde   had verklapt dat hij voor zijn verkiezingscampagne zo
n 1,3 miljoen euro te besteden heeft. Dat geeft Obama in een dag uit.

Grote vraag is of het in sombere tijden in de VS niet wat minder kan. Michael
Toner, voormalig voorzitter van de US Federal Election Commission, vindt van
niet.  Amerikanen geven jaarlijks zeven miljard uit aan zakjes chips, mag de
uitverkiezing van de leider van de vrije wereld dan ook wat kosten?

Loodgieter Mike Morton vindt het wel zonde. Zijn oplossing:  Die campagnes duren
ellenlang. Als we eruit zijn, beginnen de voorbereidingen voor een nieuwe
verkiezing alweer.

Ook Fred Wertheimer, president van de groep Democracy 21, vindt het gesmijt met
geld stuitend. Vooral nu een handjevol miljonairs de verkiezingen bijna kunnen
kopen  omdat ze na een uitspraak van het hooggerechtshof reclamefilmpjes voor de
kandidaten, de zogenaamde Super Pac s, mogen uitzenden.  Ons systeem resulteert
erin dat er het hele jaar door geld wordt opgehaald voor politieke partijen.

Mailtjes  Dat merkt de gewone burger ook. Wie via het internet zijn interesse
voor een van de kandidaten bekend heeft gemaakt, wordt bestookt met mailtjes die
allen beginnen met de aanhef: Beste Vriend. Vervolgens wordt in twee derde van
de mails om geld gebedeld. Daarbij wordt sentiment niet vermeden. Zo stelt
Michelle Obama dat haar Barack een geweldige president, echtgenoot en vader is,
maar  dat zelfs hij  wel wat steun kan gebruiken. Drie dollar is al genoeg, want
alle kleine beetjes helpen. Zeker nu gebleken is dat in juli Mitt Romney voor de
derde achtereenvolgende maand meer geld binnenhaalde dan de president. Romney
vergaarde 101 miljoen dollar, tegen 75 miljoen dollar voor Obama.

Beide partijen hebben ook een indrukwekkende lijst van goederen die gekocht
kunnen worden om steun te betuigen. De geijkte stickers, T-shirts en
baseballcaps zijn bekend. Creatiever kan ook: een truitje voor de hond, een tas
ontworpen door Vera Wang, gegraveerde wijnglazen of een leuk armbandje met de
namen van de kandidaten.

Als het maar geld oplevert. Want de verkiezingskachel moet branden.

Barack Obama

LOAD-DATE: August 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              81 of 200 DOCUMENTS



                                  De Telegraaf

                           9 augustus 2012 donderdag

Paul  Verhoeven in nieuw jasje;
 Total Recall  opent serie remakes Hollandse Hollywoodhits

SECTION: 1; Blz. 21

LENGTH: 688 woorden


LOS ANGELES, donderdag Het oeuvre van Paul Verhoeven is nog altijd immens
populair in Hollywood. Liefst drie grote filmhits van de controversiële
regisseur krijgen een remake. RoboCop  en Starship Troopers  worden in 2013 en
2014 in een moderner jasje gestoken. De nieuwe versie van Total Recall  is al
klaar en gaat vandaag in première.

Al zijn hele leven ademt Len Wiseman sciencefiction. Van Star Wars  tot Timecop
en van Alien  tot Cyborg : noem een futuristische filmhit en de Amerikaanse
regisseur heeft  m gezien. Als tiener stond hij als eerste bij de kassa om een
kaartje te kopen voor Paul Verhoevens Total Recall .  Ik was destijds groot fan
van Arnold Schwarzenegger , aldus Wiseman, die twee Underworld -avonturen en
Live Free or Die Hard  op zijn cv heeft staan.  Elke nieuwe film met Arnie in de
hoofdrol móést ik zien. Dus ook Total Recall . Pas tijdens de film realiseerde
ik me dat de regisseur ervan ook RoboCop  had gemaakt. Nog zo n spektakel dat ik
geweldig vond. Vanaf dat moment ben ik een bewonderaar van Paul Verhoeven
geworden en ben ik zijn werk nauwlettend gaan volgen.

Wiseman hoefde dan ook niet lang na te denken toen Sony Pictures hem benaderde
voor de remake van Total Recall .  Het verhaal van Philip K. Dick, waarop de
film is gebaseerd, is fantastisch. In We Can Remember It For You Wholesale
vraagt de schrijver zich af: Wat maakt ons tot wie wij zijn? En welke rol spelen
geheugen, fantasie en werkelijkheid daarbij? Het zijn diepmenselijke thema s die
dankzij sociale media als Facebook weer ontzettend actueel zijn. In de film
wordt de menselijke identiteit beïnvloed door vervelende herinneringen te wissen
en nieuwe ervaringen te implanteren. Facebook werkt in feite net zo. Mensen
creëren hun eigen persoonlijkheid door leuke berichtjes en gezellige foto s te
uploaden en nare belevenissen weg te laten.

Voor de hoofdrol in de nieuwe Total Recall  werden de namen van veel acteurs
genoemd. Michael Fassbender uit Prometheus  en Dark Knight Rises -schurk Tom
Hardy werden geopperd. Maar uiteindelijk wilde Len Wiseman maar één man hebben:
Colin Farrell.  Ik was op zoek naar een andere versie van hoofdpersonage Douglas
Quaid. Ik zocht geen nieuwe Arnold Schwarzenegger. Als Arnie binnenkomt, weet je
meteen: híj is de superheld of de spion. Ik wilde iemand die meer leek op de
gewone man in de straat, iemand die ook zijn kwetsbare kant kon tonen. Colin had
geweldige actiescènes in Miami Vice , maar wist in een drama als Ondine  ook een
gevoelige snaar te raken. Daarom was hij mijn nummer één.

Total Recall  is na Minority Report  uit 2002 de tweede verfilming van een
Philip K. Dick-verhaal waarin Colin Farrell meespeelt. Of de acteur bekend was
met de originele versie van Paul Verhoeven?  Natuurlijk. Ik heb al zijn films
gezien. Vooral zijn sf-avonturen zijn geweldig. Verhoeven is een visionair. Hij
bekijkt de wereld door een venster op de toekomst: vernieuwend, fris,
revolutionair. De futuristische werelden die hij in RoboCop, Total Recall  en
Starship Troopers  creëerde, waren verbluffend. Zowel visueel, inhoudelijk als
qua humor. Het origineel vond ik fantastisch. Als je de film nu terugziet, kijk
je naar pure kitsch. Maar in retrospect was het binnen het genre een ijzersterk
en leuk spektakel. De versie die wij gemaakt hebben, is een stuk serieuzer en
grimmiger van toon. Voor mij geen grappige oneliners die Schwarzenegger in het
origineel wel had.

Terug naar de thematiek van Total Recall . Zijn er herinneringen die Colin zelf
graag gewist zou zien?  Mijn auditie voor boyband Boyzone in 1993 was natuurlijk
een flater , grinnikt de Ier.  Toen ik het nummer Careless Whisper  van George
Michael in de microfoon blèrde, wist de talent-scout meteen genoeg. Waar ik ook
liever niet meer aan herinnerd wil worden, is het wereldkampioenschap voetbal
van 1990. Ierland deed voor het eerst mee aan een WK en had een geweldig team.
In de kwartfinale moesten we tegen gastland Italië. En toen was daar Toto
Schillaci. Hij maakte de enige goal van de wedstrijd en we lagen eruit. Veertien
jaar oud was ik toen en in tranen, ontroostbaar. Ja, snel vergeten, dit trauma.

LOAD-DATE: August 8, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              82 of 200 DOCUMENTS



                                  De Telegraaf

                            8 augustus 2012 woensdag

Aanslag in harde  boerenoorlog

SECTION: 1; Blz. 9

LENGTH: 161 woorden


door Bjorn Thimister SOERENDONK, woensdag Agrariër Toon van der Heijden in het
Brabantse Soerendonk zit in zak en as, omdat een deel van zijn akker met een
zwaar bestrijdingsmiddel is vernield. Een wraakactie van zijn concurrenten, zo
weet hij. De boer heeft aangifte gedaan.

Dit is een wraakactie van collega-boeren geweest, zulke middelen heeft een
gewone burger niet , verzucht Van der Heijden. Namen van daders wil hij
vooralsnog niet noemen om  de politie bij het onderzoek niet voor de voeten te
lopen . Een flink stuk van zijn schorsenerenveld aan de Van Sevenbornlaan is
onbruikbaar geworden door de  aanslag . De schade wordt geschat op duizenden
euro s.

De reden voor de wraakactie is volgens Van der Heijden een langslepende kwestie
over de aankoop van een stuk land. De klap van de vernieling is hard aangekomen
bij het boerengezin.  Dit raakt ons echt heel diep. Waar hebben wij dit aan
verdiend? Wij werken ons helemaal het schompes , aldus Van der Heijden.

LOAD-DATE: August 7, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              83 of 200 DOCUMENTS



                                  De Telegraaf

                           2 augustus 2012 donderdag

Wetgever discrimineert  erfenis partner en gezin;
Vrijstelling bedrijf schiet te ver door

SECTION: 1; Blz. 27

LENGTH: 690 woorden


AMSTERDAM   Nederlanders die een huis, banktegoeden of effecten erven, betalen
in veel gevallen teveel belasting. Zij worden zwaar gediscrimineerd ten opzichte
van nalatenschappen waarbij een onderneming betrokken is. Daarover hoeft
nauwelijks belasting te worden betaald en rechters vinden dat  de gewone man
ook van dit douceurtje moet kunnen genieten. Een zienswijze die volgens
belastingexperts en notarissen een bom legt onder onze erfbelastingwetgeving.

Belastingsadviseurs wijzen op de verstrekkende gevolgen van een uitspraak die de
meervoudige belastingkamer van rechtbank Breda vorige maand deed. Het vonnis is
nog niet gepubliceerd, maar heeft de binnen de fiscale wereld voor flinke
beroering gezorgd. De rechters lieten zich vernietigend uit over het almaar
groter wordende belastingvoordeel dat erfgenamen sinds 1998 genieten als zij
ondernemingsvermogen  erven.

In dat jaar werd bepaald dat erfenissen waarmee een bedrijf gemoeid is, een
vrijstelling kregen van 25%. De politiek wilde zo voorkomen dat het voldoen van
erfbelasting de voorzetting van een onderneming in gevaar zou brengen. De Kamer
vond dat het vanuit het algemeen sociaaleconomisch belang niet wenselijk was dat
een bedrijf bij vererving zou moeten worden gestaakt, zonder dat de
bedrijfsresultaten daar aanleiding voor gaven. Met bijvoorbeeld verlies aan
banen tot gevolg.

In de jaren daarna werd de inmiddels geliefde faciliteit steeds verder
uitgebreid. Van 30% in 2002 naar 75% in 2005. Sinds de meest recente wijziging
van de Successiewet in 2010 geldt zelfs een vrijstelling van 100% over de eerste
EUR 1 miljoen. Daarboven betaalt een nabestaande wel belasting. Terwijl een kind
dat een  privévermogen  erft voor hetzelfde bedrag bijna twee ton moet aftikken
bij de fiscus (zie illustratie).

Om aan deze ongelijkheid een einde te maken, startte fiscalist Coen Mijnsbergen
(Rijkse&Zwemer Accountants) een proefprocedure tegen de Belastingdienst. Hierin
deed hij een beroep op het gelijkheidsbeginsel tussen vererving van privé- en
ondernemingsvermogen.

De fiscus vond dat er geen sprake is van gelijke gevallen en dat het de overheid
vrijstaat om onderscheid te maken tussen verschillende groepen als het gaat om
belastingheffing. Zoals dat bijvoorbeeld ook geldt tussen de bestelauto s bij de
heffing van motorrijtuigenbelasting.

Maar de rechtbank oordeelde dat er wel degelijk sprake is van discriminatie ,
legt Mijnsbergen uit.  De rechters vonden dat de politiek in 2005 al te ver
doorschoot met verlenen van een vrijstelling van 75% voor ondernemingsvermogen.
Laat staan de 100% die in 2009 in de wet is gefietst via een amendement in de
Tweede Kamer. Het voordeel past niet meer bij het doel om te voorkomen dat een
bedrijf bij vererving op de fles gaat. Temeer omdat de Raad van State in 2008
reeds zei dat de verhoging van 50 naar 75% een grens overschreed.

De rechtbank paste de vrijstelling van 75%, die in 2007 gold toen de erflater
overleed, ook toe op de zaak van de nabestaande. Die hoefde in plaats van EUR
303.609 nog maar EUR 63.998 aan erfbelasting te voldoen. Een verschil van EUR
239.611. Volgens Mijnsbergen geldt voor erfenissen na 1 januari 2010 dat de hele
aanslag van tafel zou moeten. Sindsdien geldt een vrijstelling voor
ondernemingsvermogen van 100% tot een bedrag van EUR 1 miljoen.

Aniel Autar, voorzitter van de Vereniging Estate Planners in het Notariaat,
geeft aan dat deze zaak waarschijnlijk tot de Hoge Raad zal worden uitgevochten.
Dat neemt misschien nog jaren in beslag.  Toch raden wij iedereen die de
mogelijkheid heeft, aan bezwaar te maken tegen zijn aanslag successiebelasting.
Als de bezwaartermijn is verstreken, kun je hier meestal niet meer op
terugkomen.

Autar zegt dat de uitspraak van de rechtbank verder gaat dan alleen de
erfbelasting.  Sinds 2010 geldt voor schenkingen vanuit ondernemingsvermogen
eenzelfde vrijstelling. Dus daar zit voor de staatssecretaris van Financiën ook
een probleem. Minister De Jager wordt nu afgestraft voor het haastig doordrukken
van de Successiewet in 2009. De schade voor de schatkist is wellicht miljarden
euro s.

De fiscus zegt in hoger beroep te gaan tegen het vonnis.

LOAD-DATE: August 1, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              84 of 200 DOCUMENTS



                                  De Telegraaf

                            1 augustus 2012 woensdag

Sigaar uit eigen doos;
 Eenmalige uitkering levert alleen voordeel op voor werkgevers

SECTION: 1; Blz. 6

LENGTH: 502 woorden


Een eenmalige belastingvrije bonus in plaats van een structurele loonsverhoging?
De meeste deelnemers aan de Stelling van de Dag voelen er niets voor. Bijna 75
procent vindt het plan van werkgeversorganisatie AWVN, dat de economie een
impuls zou moeten geven, een slecht idee.  Afbraak van de rechten van werknemers
met de crisis als excuus , schrijft iemand boos.

Velen vermoeden een addertje onder het gras.  Per definitie doen werkgevers geen
voorstellen die hun geld kosten. Dus hoeveel moeten Henk en Ingrid hiervoor
inleveren?

Ruim 20 procent vindt het voorstel van de AWVN zo gek nog niet. In deze
economisch zware tijden kan het geen kwaad om een paar jaar de nullijn aan te
houden en een eenmalige bonus is dan een aardige pleister op de wonde, aldus de
voorstanders.  Voor 1 of 2 keer is dit prima. Dan moeten wel alle werkgevers
verplicht meedoen. Anders werkt het niet!

Kwartje  Volgens de werkgeversorganisatie betreft het ook een tijdelijke
maatregel en betekent het zeker niet het afscheid van de structurele
loonsverhoging. De meesten hebben daar echter niet zo veel vertrouwen in.  Het
kwartje van Kok was ook tijdelijk , schampert een respondent.

De overgrote meerderheid, 85%, heeft liever een structurele loonsverhoging dan
een eenmalige nettobonus, want  die werkt langer door en telt mee voor
pensioenopbouw, werkloosheidsuitkering enz.  Toch kiest ruim een op de tien voor
de bonus onder het motto  beter iets dan niets .  In de sector waar ik werk, heb
ik al twee jaar te maken met een bevroren cao. Dit is ook nog eens verlengd tot
januari 2015. Dus zo n bonus is welkom!

Iemand met een modaal salaris van 33.000 euro zou volgens het voorstel van de
AWVN 660 euro krijgen, 2% van het bruto jaarsalaris. Sommigen vinden het niet
juist dat het om procenten gaat.  Jan Modaal zijn pakje boter is net zo duur.
Dus geen procenten maar iedereen hetzelfde bedrag, ook de gepensioneerden en zzp
ers.  Want zolang er in procenten wordt gerekend, blijven de verschillen alleen
maar groeien. De meerderheid denkt overigens dat een bonus het
consumentenvertrouwen niet zal opkrikken.  Het zal even een koopimpuls geven,
maar is niet genoeg om de economie te helpen. Een structurele loonsverhoging
geeft meer vertrouwen.

Spaarrekening  Slechts 13% geeft aan het geld te zullen aanwenden voor nieuwe
uitgaven, een kwart zou het gebruiken om schulden mee af te betalen en de helft
zou het op een spaarrekening zetten.

Driekwart is het eens met GroenLinks en D66 dat het voorstel van de AWVN
hapsnapbeleid is en geen structurele oplossing biedt om ervoor te zorgen dat de
hand van de knip gaat. Een verlaging van de inkomstenbelasting, zoals beide
partijen voorstaan, zou meer zoden aan de dijk zetten, denkt 83%.

Als de voorgestelde bonus belastingvrij wordt verstrekt, loopt de
Belastingdienst meer dan een 1 miljard euro mis. Meer dan 90% denkt dat de
overheid dit geld op een andere manier op de werknemers zal verhalen.  Dit is
een vestzak-broekzakverhaal. Het wordt elders wel weer verrekend.

Margo Stols

LOAD-DATE: July 31, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              85 of 200 DOCUMENTS



                                  De Telegraaf

                             28 juli 2012 zaterdag

Hier gaat Nederland aan ten onder. Véél te tolerant.

SECTION: 1; Blz. 2

LENGTH: 989 woorden


Ik erger mij dood als ik lees over de misdragingen van de  asbestjeugd  in hotel
Mitland: de jongeren gooiden met stoelen én bevuilden het zwembad met
uitwerpselen. Gevolg: zwembad voor 24 uur gesloten en nu is het tuig weer welkom
onder toezicht! Hier gaat Nederland aan ten onder. Véél te tolerant. Er is maar
een gevolg denkbaar: eruit dat gajes én zoek zelf maar ergens onderdak.

A. van Mierlo, Ammerzoden

Slopen  De jongeren van de asbestbuurt uit Utrecht slopen het zwembad van een
hotel. Winkels geplunderd in Rotterdam na een feestje.. Wat schaam ik me soms
voor ons land. Zijn we zo diep gezonken? Vroeger heb ik geleerd dat je met je
vingers van andersmans spullen af moest blijven. Tegenwoordig wordt er blijkbaar
gezegd: Sloop de spullen van anderen die daar hard voor werken.

Audrey Hogenbirk-Bouius, Amsterdam

Eerlijker  Diederik Samsom wil een miljard bezuinigen op de gemeenten, maar is
vermoedelijk niet op de hoogte van de geweldige regelingen voor ontslagen
ambtenaren. Een ontslagen ambtenaar heeft naast ww-uitkering, ook recht op een
aanvullende uitkering die ervoor zorgt dat de ww-uitkering voor ambtenaren hoger
is dan voor de  gewone  burger. Gemeenten moeten de uitkeringen van ontslagen
ambtenaren zelf betalen. Dus het was  eerlijker  geweest als de heer Samsom had
gezegd dat hij de lasten voor de burgers met 1 miljard wil verhogen.

J.H. Dekker, Leusden

Privacy  Waarom kreeg de tbs er die niet terugkeerde van onbegeleid verlof geen
enkelband om? Dat zal wel weer met privacy te maken hebben. Net als de
identiteit van de voortvluchtige, die wordt om die reden ook niet vrijgegeven.
Maar hoe kunnen we dan een klopjacht openen? Dat kan alleen als er tips
binnenkomen over de verblijfplaats van deze (waarschijnlijk) gevaarlijke
verdachte. Ik snap de privacy in Nederland niet, overal waar ik kom worden
videobeelden gemaakt, maar een tbs er wordt beschermd.

Greet Netjes, Emmeloord

Pak  De gemeente Arnhem moet zich schamen. Voor 22 receptionisten ruim 35.000
euro uitgeven voor  bedrijfskleding . Al zou de overheid níet hoeven te
bezuinigen dan is 1600 euro voor een pak een belachelijke  pak  geld. Nu gaan ze
normale bedrijfskleding kopen voor een  beperkt budget . Vraag me af wat een
beperkt budget is voor de gemeente Arnhem? De ambtenaren die dit goedgekeurd
hebben moeten een cursus volgen:  Hoe ga ik met gemeenschapsgeld om .

Bert de Jong, Ermelo

Gevoelstemperatuur  Hou toch eens op met die onzin over gevoelstemperaturen. De
gevoelstemperatuur bestaat niet. Want die is subjectief en niet meetbaar. Je
jaagt mensen er alleen maar angst mee aan. Bij lage temperaturen heet dat
afkoelingsfactor en die is meetbaar en bij warmte heet dat de opwarmingsfactor.
Fysica!

Ing. Henri Ossevoort, Diepeveen

Half8live  Eindelijk is er in de vooravond een praatprogramma waar de gasten
voorkomend en vriendelijk bejegend worden en waar ze niet steeds na drie woorden
worden onderbroken en hun zin kunnen afmaken. Ook al komt de mening van de gast
niet overeen met die van hun ondervrager en is die niet politiek (links)
correct. Complimenten aan mevrouw Westrik en WNL.

G.L.van Eekhout

Rabo  De Rabobank gaat weer eens reorganiseren. En natuurlijk weer inkrimping
van personeel en van plaatselijke vestigingen. Wanneer gaat de directie eens
rigoureus ingrijpen in de geldverslindende sportsponsoring? Naamsbekendheid is
er inmiddels voldoende door negatieve berichten, bijvoorbeeld over de
Libor-rente. Als leden hebben wij al lang niets meer te vertellen, dus moet het
maar direct van de directie komen!.

H.A. van Enst, Goor

Goedgeefs  Nederland geeft geen 5 miljoen euro aan ontwikkelingshulp aan Rwanda.
En Amerika besloot 200.000 dollar aan hulp op te schorten. Wat zijn wij toch een
goedgeefs landje. Misschien 5 miljoen voor de gezondheidszorg en de ouderen?

P. Veen, Middelburg

Kansarm  Ik erger me er gruwelijk aan dat mensen hier in ons land als  kansarm
worden aangeduid. Hoezo kansarm? Wie belet de jeugd om naar school te gaan? Alle
studies die men wil volgen kan men volgen. Wie belet jongeren om diploma s te
halen en zichzelf op deze manier te verzekeren van een baan en goede toekomst?
Waarom altijd in de  zielige  hoek drukken, terwijl men juist in ons land alle
mogelijkheden kan aangrijpen?

Marijke Schmid, Lansingerland

Terminaal  Waar alhier steeds meer stemmen opgaan of het nog zinvol (lees:
betaalbaar) is om een ernstig zieke nog door te behandelen teneinde zijn leven
nog enige maanden te rekken wordt er één terminale patiënt die rochelend en
reutelend zijn onverbiddelijke einde ziet aankomen met alle mogelijke en
onmogelijke, duizenden miljarden verslindende therapieën door de ECB-doktoren
overeind gehouden: de euro!

R .F. Meihuizen, Driebergen

Spookbeeld  Het zou best eens zo kunnen zijn dat na 12 september Emile Roemer in
het torentje komt te zitten. En op de stoel van NOS-Sacha de Boer komt dan, door
bemiddeling van Emile, een nichtje van Ri Sol-ju, de vrouw van Kim Jong-un, te
zitten, die ons met haar geheel eigen, nasale stemgeluid gaat vertellen, dat we
met onmiddellijke ingang 80% van ons inkomen in de partijkas van de SP moeten
storten. Is dat het doel waarnaar wij streven?

Henk Mulder, Hasselt (Ov)

Ingevlogen  De leden van de Tweede Kamer worden volgende week ingevlogen. Alsof
het niets kost. Dit om te praten over Griekenland, de bodemloze put. Ik ben een
bodemloze bejaarde maar daar van kun je alleen maar van plukken. Wij vliegen
weer in de vergrijzing.

Helma en Bart Verhoef, Zoetermeer

Plichten  De Universele Verklaring van de Rechten van de Mens is een lijst van
30 artikelen. De idealistische opstellers hebben gemakshalve vergeten dat er
plichten tegenover dienen te staan. Velen beroepen zich namelijk wel op de
rechten, maar kennen geen plichten. Waar te veel vrijheden toe leiden hebben we
de laatste jaren gezien. Trouwens, verdienen mensen, die niet (mee)werken of
zich misdragen, het wel om zich te kunnen beroepen op die universele rechten?

B.S. Engelbert, Assen

LOAD-DATE: July 27, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              86 of 200 DOCUMENTS



                                  De Telegraaf

                             26 juli 2012 donderdag

Je kunt tegenwoordig immers alles verwachten

SECTION: WatUZegt; Blz. 6

LENGTH: 916 woorden


Minister Van Bijsterveldt heeft buitenlandse ambassadeurs uitgenodigd op 4
augustus met de  kabinetsboot  op de homorondvaart mee te varen. Het is nog maar
de vraag of alle homo s geïnteresseerd zijn om aan dit spektakel mee te doen.
Men kan er zeker van zijn van niet. Nu de minister zelfs de buitenlandse
ambassadeurs uitnodigt moeten wij niet opkijken wanneer als volgende stap de
Koningin en leden van haar familie zullen worden uitgenodigd om met een speciale
koninklijke boot mee te varen. Je kunt tegenwoordig immers alles verwachten.

P.J.G.A.Ego, Breda

Verhaal  We krijgen elke euro met rente terug, vertelde Jan Kees de Jager enige
maanden geleden. Ben uiterst benieuwd naar zijn verhaal als eind september de
Grieken uit de EU worden gezet en daarmee het begin van het einde van ons
fantastische  Europa inleiden.

Klaas Zwaan, Egmond aan de hoef

Potje   Minister Van Bijsterveldt op de kabinetsboot tijdens Canal Parade. Het
kost wat maar minister van Financiën De Jager vindt er wel een potje voor.

Cor Verbeek, Culemborg

Burgervader   Een vader is er voor zijn kinderen, zeker als er iets bijzonders
gebeurt. Een Burgervader is er voor zijn burgers als er een calamiteit plaats
vindt. Het is ongehoord dat de Burgervader van Utrecht niet direct is
teruggekeerd naar zijn stad. Het toont aan dat deze man ongeschikt is voor zijn
functie en niet staat voor zijn inwoners.

Bram Strookman,

Zwammerdam

Haaien  De Belgen hebben voor de kust een haai gespot. Wij zien al jaren haaien
in Brussel. Ze zwemmen daar rond in het centrum. Elke keer als wij Nederlanders
iets willen regelen komen ze we tegen. De haaien zetten hun tanden in onze
portemonnee en zwemmen er mee weg, om ons geld rond de Middellandse Zee te
verdrinken. De haaien zullen ons steeds verder een poot uit draaien, tot de
bodem in zicht is. En onze politici blijven de haaien voeren tot ze worden
weggestemd.

A.van Vliet

Weeffout  De structurele weeffout in het fundament van de EU laat zich met geen
miljarden toedekken. EU-verblinde politici offeren nu de Nederlandse welvaart op
aan de waanreligie van een verenigd Europa. Wij lenen nu geld voor het Zuiden
omdat die dat zelf niet meer kunnen. Echter ieder door Nederland geleend miljard
dat naar het zuiden vloeit zijn we kwijt.

En afgezien daarvan mogen wij nog wel tot in lengte van jaren de rente betalen
over dit geleende geld. Stoppen dus met het dempen van deze bodemloze put. Beter
ten halve gekeerd dan ten hele gedwaald.

S. de Joode, Amsterdam

Branden  Bij het lezen over de bosbranden in Spanje verwonder ik me er over dat
het altijd gaat over de materiële schade. Heel erg dat mensen een caravan of
tent kwijt raken. Maar word er weleens aan gedacht dat in die vuurzee honderden
dieren omkomen? Voor de tent of caravan wordt de verzekering aangesproken en het
leed is weer geleden. Maar al de dieren die in dat gebied leven, hebben een
vreselijke tijd gehad, kunnen niet snel weg en zijn ingehaald door dit inferno.
Laten we daar ook eens bij stilstaan.

Gerda Stoffer, Hattem

Vrijpostig  De vrijpostigheid waarover de heer Jos van Noord schrijft (WUZ
25/07) wordt in de hand gewerkt door verscheidene publicaties over
hoogwaardigheidsbekleders. Zo las ik tweemaal  Jan Kees de Jager  (WUZ 25/07),
terwijl deze meneer gewoon minister De Jager is. Al jaren wordt deze vorm van
amicaliteit toegepast op politici: de naam Rutte staat nooit zonder zijn
voornaam Mark, de vroegere minister-president was altijd Jan-Peter, aan de
linkerflank fungeren onder meer de heren Job, Diederik en Emile.

K. Maat, Alphen a.d. Rijn

Examen  25 examinatoren om slechts 63 leerlingen een examen af te nemen. Totale
kosten 442.000 euro. Moesten de examinators elkaars hand vasthouden, of mochten
ze om de beurt naar het zwembad? Wie verzint zoiets? Als die leerlingen toch
moeten vliegen, laat ze dan lekker doorvliegen naar Nederland, overnachten bij
familie en gewoon in Nederland examen doen. Dan kost het echt geen 7000 euro per
leerling. Jammer voor de examinatoren maar beter voor de staatskas

Johan van de Put, Roelofarendsveen

Meevaller  Rondje op terras valt mee (Tel. 25/07)? Gemiddeld dient er voor 8
consumpties 19,71 euro te worden betaald. Dit is 2,46 euro per consumptie,
oftewel 5,42 harde guldens voor één schamele consumptie. Wat je meevallen noemt.

Jan van Drie, Barneveld

Vertrouwen  In diverse landelijke onderzoeken is Emile Roemer als betrouwbaar en
empathisch naar voren gekomen. Wat wij in ons land nodig hebben is een sfeer van
vertrouwen en saamhorigheid om zo voor de gemiddelde burger een stabiele
economische situatie te creëren. Hiervoor zullen de topinkomens, denk ook aan
alle bonussen, moeten inleveren op hun riante inkomens. Hiervan zullen groepen
zoals ouderen, verstandelijk gehandicapten, hardwerkende burgers, minima, de
zorgsector, etc. beter van worden. Van mij mag hij het gaan doen, Emile Roemer
als premier, ik kijk er naar uit!

Hans Mandjes, Wormerland

Zeehondjes  Natuurlijk is het zielig om zeehonden af te schieten zoals Duitse
vissers willen. Laten we beginnen met geen zieke en verdwaalde zeehondjes meer
op te vangen en de natuur haar werk te laten doen. Het resultaat is dat er
(iets) minder aanwas van zeehonden is en de sterkste overleven.

Hans van den Berg, Essen (B)

Altruïsme  Bij alle commotie en inmiddels zinloze bespiegelingen over
Zuid-Europa dringt zich de vraag op: Hoe zouden deze landen in betere
economische omstandigheden zich opstellen als Noord-Europa in hun huidige
economische situatie zou verkeren?

Gert-Jan de Kruyff, Bosch en Duin

LOAD-DATE: July 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              87 of 200 DOCUMENTS



                                  De Telegraaf

                             25 juli 2012 woensdag

Ze kletsen allemaal maar wat;
 Men heeft gewoon geen idee wat te doen met Griekenland

SECTION: 1; Blz. 6

LENGTH: 651 woorden


In ruil voor financiële steun zijn aan Griekenland keiharde bezuinigingseisen
gesteld. Inmiddels staat als een paal boven water dat Griekenland niet aan die
eisen kan voldoen en daarom klinkt steeds luider de roep om geen cent meer aan
het land uit te lenen. Deelnemers aan de Stelling van de Dag vinden ook dat de
leningen moeten worden stopgezet.  Luister eens naar het volk! Het is een
bodemloze put en Jan met de pet kan ervoor dokken.

De stemmers krijgen zo langzamerhand een punthoofd van steeds weer andere
uitspraken van politici, economen en centrale bankiers over de Griekse crisis en
een mogelijke  exit  uit de eurozone. Zo onthulde een Duitse krant afgelopen
zondag dat het Internationaal Monetair Fonds (IMF) de stekker uit Griekenland
wou trekken. De dag erop ontkende het IMF dit verhaal. Een rare toestand, vindt
u. De meesten van u gaan er maar van uit dat er binnen het IMF onenigheid is en
dat ze zelf ook niet meer weten wat te beginnen met Griekenland.

Rekening  Maar dit soort tegenstrijdige informatie stoort u des te meer omdat er
toch al zo veel gekakeld wordt over Griekenland. Kan dat land nou wel of niet
uit de euro en is het nou wel of niet schadelijk voor onze economie als
Griekenland failliet gaat? De politici die de besluiten moeten nemen roepen
allemaal wat anders en dat maakt geen beste indruk op u.  Allemaal willen ze het
woord. Allemaal kletsen ze in hun eigen straatje. Ondertussen gaat Griekenland
stuk, de burgers betalen de rekening en de politici blijven liegen.

Het toont volgens 71% aan dat onze leiders in paniek zijn, volgens 75% gedragen
ze zich als amateurs en voor 93% is het geharrewar over Griekenland het beste
bewijs dat Europa geen eenheid is en dat ook nooit zal worden.  Het geklungel
van Europa leidt er alleen maar toe dat de volken tegenover elkaar komen te
staan. Het wantrouwen is er al.

Wat 92% nog veel meer stoort, is uw indruk dat Europese politici hun idealen
veel belangrijker vinden dan het algemeen belang.  Dat Griekenland failliet is
zal door de arrogante politici nooit worden toegegeven vanwege het
gezichtsverlies voor de EU en de euro , schrijft iemand. Een ander:  Het
Europese  ideaal  moet koste wat kost in stand blijven, al gaat het ten koste
van de gewone burgers. Ik geloof niemand meer.

Doemscenario  Dat laatste geldt voor velen: 76% zegt geen woord (meer) te
geloven van alle beloften of doemscenario s die politici en bankiers ons
voorschotelen.  Al die  wijze mannen  kunnen de consequenties van een  Grexit
totaal niet overzien en daarom modderen ze maar door op de oude voet.

Ondertussen heeft 85% de indruk dat de gewone burger een heel wat realistischer
kijk op de Griekse crisis heeft dan onze leiders.  Een kind kon jaren terug al
verzinnen dat Griekenland failliet gaat en dat elke euro steun weggegooid geld
is , schrijft iemand.  Idealistische verblinding van politici legt het altijd af
tegen de wijsheid van het volk , filosofeert een ander.

Nu zonneklaar is gebleken dat Griekenland niet aan de bezuinigingseisen kan
voldoen, is voor de stellingdeelnemers duidelijk dat de geldkraan hoe dan ook
dicht moet. U bent het zeer oneens met de sussende opmerking uit de Europese
Commissie dat er alleen maar wat vertraging is veroorzaakt door de verkiezingen.
Onzin, vindt u unaniem:  Ze wíllen gewoon niet bezuinigen. Heeft niets met de
verkiezingen te maken. In Nederland kon toch ook een gelegenheidsclubje in drie
dagen tijd 18 miljard bezuinigen na de val van een kabinet?

Maar driekwart vreest dat het toch weer pappen en nathouden zal worden en er
toch weer geld naar Athene zal gaan, ook al lapt Griekenland alle afspraken aan
zijn laars.  Men zal geld sturen tot het op is, immers pas dan is er het Europa
van de linkse idealisten. Straatarm, maar wel gelijk.

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: July 24, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              88 of 200 DOCUMENTS



                                  De Telegraaf

                              24 juli 2012 dinsdag

Roemer overschat zichzelf;
 SP-voorman symboliseert in alles wat hij doet de gewone man

SECTION: 1; Blz. 6

LENGTH: 510 woorden


Emile Roemer, voorman van de SP, komt volgens de deelnemers aan de Stelling van
de Dag over als een sympathieke man, iemand met wie je makkelijk een praatje
maakt en die de media goed weet te bespelen, maar de nieuwe minister-president?
Nee, dat is niet geloofwaardig, meent bijna twee derde van de participanten, 66
procent.

De vraag of de SP-fractievoorzitter de juiste persoon is om het Torentje aan het
Binnenhof te beklimmen, even aangenomen dat deze partij de meeste stemmen haalt
bij de Tweede Kamerverkiezingen op 12 september, wordt steeds belangrijker.

De SP heeft de afgelopen maanden een stormachtige groei doorgemaakt, die
resulteert in voor die partij gunstige opiniepeilingen. Roemer en zijn andere
fractieleden zouden volgens recente peilingen van het huidige zetelaantal van 15
kunnen doorgroeien naar 32 en daarmee de grootste partij van ons land worden.

Van de deelnemers vindt 65 procent het geen goede zaak als de SP meer stemmen
krijgt dan de VVD.  Ik wil met veel partijen genoegen nemen , zegt iemand
daarover,  maar er moet geen linkse partij aan de macht komen.

Ellende  Een ander vult aan:  We hebben genoeg ellende gehad van de PvdA toen
deze aan de macht was. De komende jaren moeten we vooral niet linksaf gaan.

Of Roemer het kabinet kan leiden, wordt door veel deelnemers sterk betwijfeld.
Hij heeft tot nu toe nauwelijks tot niet aangetoond over voldoende dossierkennis
van een breed scala aan onderwerpen te beschikken , laat een stemmer weten die
67 procent van de deelnemers representeert.

Moet hij ons vertegenwoordigen tijdens internationale congressen, bij de
ontvangst van buitenlandse staatshoofden. Is er niemand anders? , vult een ander
aan.

Als ze van het Torentje een Efteling-attractie maken, dan is hij mogelijk de
juiste man op de juiste plaats , geeft iemand aan, kennelijk doelend op de
Brabantse afkomst van Roemer. Het attractiepark staat in Noord-Brabant.  Iemand
moet een crisis kunnen bezweren en niet een carnavalsoptocht kunnen leiden ,
doet een deelnemer een duit in het zakje, ook al een verwijzing naar de
zuidelijke wortels van de SP er.

Nogal wat deelnemers, 65 procent, menen dat de SP er zichzelf overschat.  Hij is
een goed Kamerlid , aldus een deelnemer.  Maar hij hoeft nu alleen maar aan te
vallen. Ik betwijfel of hij zich staande kan houden als op hem de pijlen gericht
worden . Een ander vult aan:  Die twijfel had je eveneens bij Rutte, die moest
zich ook bewijzen. Die kwam echter over als iemand die het allemaal wel zou
regelen. Dat is bij Roemer duidelijk anders.

Een derde van het totaal aantal deelnemers ziet Roemer wél als de aanvoerder van
vak K in de Tweede Kamer.  Ik denk dat hij het kan, hij zal het in ieder geval
beter doen dan Rutte.  En:  Het wordt tijd voor empathie, iemand die met gevoel
werkt. Weg met de kilte vanuit het kabinet. Degenen die de crisis hebben
veroorzaakt, mogen trouwens wel eens stevig aangepakt worden.

Thijs Wartenbergh

Vandaag is er weer een  Stelling van de Dag. U kunt eraan meedoen tussen 11.00
uur en 15.30 uur via  www.telegraaf.nl en www.wuz.nl .

LOAD-DATE: July 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              89 of 200 DOCUMENTS



                                  De Telegraaf

                              23 juli 2012 maandag

MOTORIEK

SECTION: 1; Blz. 3

LENGTH: 469 woorden


Hoe kan ik de reactie van het COC op de uitlatingen van Frank de Boer over
homoseksualiteit en voetbal nu het best omschrijven?

Ik zal eerst letterlijk het antwoord van de Ajax-coach citeren, door hem
verstrekt nadat een BNN-medewerker hem had gevraagd waarom er geen homo s in de
eredivisie spelen:  Nou ja, volgens mij, als je, tenminste als ik het zo een
beetje inschat, dat eeehh... als je de homo bekijkt, denk ik, is wat minder
eeehh... asportief meestal denk ik, als je zegt de motoriek normaal gesproken,
dat valt toch wel meestal wel op bij homo s.

Cruijff-volgeling, Cruijff-taal.

Gelukkig maar dat ik een erkend Cruijff-decoder ben: Frank bedoelde dat er nu
eenmaal nauwelijks sport verafschuwende klonen van Mr. Humphries op de
vaderlandse voetbalvelden rondhuppelen, in zijn ogen het prototype van de nicht.
Daar bleek inderdaad uit dat hij van de herenliefde minder kaas heeft gegeten
dan van sport, voor mij reden om hem aan te raden de levensverhalen te lezen van
voetballer Justin Fashanu   hij pleegde zelfmoord   en rugbyer Gareth Thomas,
allebei van Britse komaf.

Hoe dan ook vormde het voor het COC onmiddellijk reden om op hoge toon excuses
van Frank de Boer te eisen, en dat zelfs andermaal te doen nadat hij in hun ogen
niet diep genoeg door het stof was gegaan.

Tja.

Vooroordeel bevestigend.

Laat ik het daar maar op houden.

Waarom niet eindelijk eens wat minder overspannen gereageerd? Waarom er
bijvoorbeeld niet luchtig op gewezen dat er geen enkele andere mannensport ter
wereld is waar de haarföhn zo populair is in de kleedkamer? Ik noem maar iets.

En dat is dus niet van gisteren, hè? Dat is niet door voetballers als David
Beckham en Cristiano Ronaldo geïntroduceerd, jongens die dagelijks bijkans meer
in hun kapper investeren dan Jan Modaal jaarlijks in zijn gezin.

Ik herinner me mijn eigen dagen als sportverslaggever, let wel: diep in de
vorige eeuw. De quotesportjournalistiek had net zijn intrede gedaan, ik moest na
iedere wedstrijd bij de deur van de kleedkamer op spelers wachten om hen enkele
citaatjes te ontfutselen.

Geloof me, daar doofde de vlam. Daar besloot ik me snel in andere vormen van
journalistiek te bekwamen. Want ten eerste hadden die gasten vrijwel nooit iets
te vertellen en ten tweede moest ik er soms wel een uur voor uittrekken omdat
meneer zich pas toonbaar achtte wanneer hij de kleedruimte als een wandelende
etalagepop en in een wolk van bodylotion kon verlaten, met een motoriek die Mr.
Humphries als overacting zou hebben ingeschat.

En dat is nog steeds niet veranderd, begrijp ik uit de berichten.

Wel eens gezien hoe hartstochtelijk de heren melkander bovendien aanranden,
wanneer er weer eens eentje het net heeft laten bollen?

Daar had het COC óók vrolijk op kunnen wijzen, met een knipoog naar Frank de
Boer.

Maar nee hoor, het moest meteen weer zo boos.

LOAD-DATE: July 22, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              90 of 200 DOCUMENTS



                                  De Telegraaf

                             21 juli 2012 zaterdag

Asfalt

SECTION: 1; Blz. 3

LENGTH: 208 woorden


Beter ten halve gekeerd dan ten hele gedwaald. Dat geldt zeker voor minister
Schultz van Haegen (Verkeer). Ze heeft tijdig ingezien dat het ronduit bizar is
om automobilisten te verplichten 100 km per uur te rijden op de supersnelweg A2
en vervolgens de kassa te laten rinkelen via de trajectcontrole. Daarmee toont
de bewindsvrouw aan dat ze beschikt over gezond verstand, hoewel er nog steeds
het nodige valt aan te merken op de besluitvorming.

Want het verhogen van de maximumsnelheid tot 130 km in de avond en in de nacht
is inderdaad logisch. Maar ook overdag zou de limiet kunnen worden verhoogd tot
bijvoorbeeld 120 km per uur, tenzij er sprake is van ernstige filevorming op de
tienbaansweg.

Kennelijk is het nodig dat tienduizenden automobilisten de politiek wakker
schudden als oude afspraken over de maximumsnelheid niet tijdig worden
heroverwogen.

Tegelijkertijd blijkt dat het zin heeft dat belangenorganisaties als de ANWB en
de autorijders, die als hardwerkende Nederlanders elke dag worden geconfronteerd
met trajectcontroles en agenten die vanachter een boom in het geniep de snelheid
meten, de handen ineenslaan. Als criticasters dit afdoen als een
verkiezingsstunt begrijpen ze niets van de dagelijkse frustraties van de
automobilist.

LOAD-DATE: July 20, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              91 of 200 DOCUMENTS



                                  De Telegraaf

                             18 juli 2012 woensdag

Genegeerd

SECTION: 1; Blz. 6

LENGTH: 90 woorden


Voor het Songfestival had ik John de Mol, die er nu alweer mee stopt,
gesuggereerd om een Van Ruysdaelachtig tafereeltje op het podium te zetten met
de wereldkampioene harpspelen en een zanger of fluitist. Dit als rustig moment
tijdens het avondvullend hectisch gebeuren. Nooit antwoord gekregen.

In plaats daarvan werden we vergast op een laag scorend meisje met een gekke
indianentooi op. De Russen durfden wel, en scoorden met hun oude dames hoog.
Waarom wordt een gewone burger genegeerd? Alsof die managers alwetend zijn!

L.N. Krul, Den Haag

LOAD-DATE: July 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              92 of 200 DOCUMENTS



                                  De Telegraaf

                             18 juli 2012 woensdag

Achter burenruzie Almelo schuilt racistisch motief

SECTION: 1; Blz. 9

LENGTH: 266 woorden


door Jan Colijn ALMELO, woensdag Onrust in Almelo na de veelbesproken tragisch
verlopen burenruzie, waarbij de 64-jarige Aziz Kara vorige week bezweek aan de
verwondingen die hij opliep toen hij werd neergeslagen. De Turkse gemeenschap
wil dat er een onafhankelijk onderzoek komt naar eventuele racistische motieven.
De familie is daar blij mee.  We willen dat dit wordt opgehelderd , zegt Eylem
Kara, dochter van het slachtoffer.

De familie Kara leeft al jarenlang in onmin met de buren Henk en Ingrid van der
W. De vete dateert vanaf 2005 toen het Turkse gezin aan de Violierstraat ging
wonen. Hun tuin grenst aan die van het Almelose gezin aan de Anjelierstraat.
Ingrid (59) zegt dat ze veelvuldig door haar buren zou worden bespied en dat ze
sinds drie jaar telefonisch wordt gestalkt. Turkse muziek van de familie Azis
wordt door de Almeloërs steevast beantwoord met smartlappen.

Eind juni sloeg de vlam in de pan nadat de zoon van het gezin het aan de stok
kreeg met Ingrid. Toen Henk (61) zich ermee bemoeide, sprong ook Aziz Kara
tussenbeide. Hij werd neergeslagen en klapte met zijn hoofd op de stoep. Hij
overleed aan hersenletsel.

De familie juicht een eventueel onderzoek naar racisme toe.  We hebben de indruk
dat racisme een rol heeft gespeeld , zegt Eleym Kara.  We werden voor vieze
Turken uitgescholden en mijn vader werd voor Turkse maffia uitgemaakt. Die man
heeft veertig jaar lang gewerkt.

Onduidelijk is hoe het nu verder moet. Eleym Kara:  Vast staat dat we onze
moeder daar niet meer alleen laten wonen. Misschien wil de rest van de straat
deze mensen straks niet meer als buren.

LOAD-DATE: July 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              93 of 200 DOCUMENTS



                                  De Telegraaf

                             18 juli 2012 woensdag

Verstand

SECTION: 1; Blz. 3

LENGTH: 205 woorden


Zelfs verkeersminister Schultz vindt dat de maximumsnelheid op de A2 moet worden
verhoogd. Voorlopig wordt volgende week echter de knop omgedraaid van de
trajectcontrole op deze supersnelweg met maar liefst tien rijbanen. Dan zal de
bonnenregen neerdalen op de automobilisten.

Waarom de bewindsvrouw dit zo toelaat, is een groot raadsel. De liberale
verwijst naar afspraken met de aangrenzende gemeenten en geeft daarnaast de
schuld aan het CDA.

Maar hoe Schultz en haar partij de VVD dit straks aan de kiezers gaan uitleggen,
is onduidelijk. Op willekeurige vierbaanswegen kan er 120 km per uur worden
gereden, maar niet over het pronkstuk, de A2.

Daarvoor is deze bewindsvrouw verantwoordelijk en niemand anders.

De automobilist, die overdag en vooral  s nachts snel in de gelegenheid wordt
gebracht iets harder te rijden dan de 100 km per uur, is vanaf volgende week een
gewilde prooi. Het is een voorbeeld van een overheid die niet wordt begrepen.
Het beboeten van roekeloze automobilisten is volkomen terecht, maar het straffen
van hardwerkende Nederlanders, die vaak voor hun werk op de weg zitten, is een
gotspe.

Dus eerst de maximumsnelheid omhoog naar 120 km per uur en pas daarna
hardrijders beboeten. Dat is gezond verstand.

LOAD-DATE: July 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              94 of 200 DOCUMENTS



                                  De Telegraaf

                             14 juli 2012 zaterdag

Wij gaan dus met z n allen de Spaanse clubs betalen

SECTION: 1; Blz. 2

LENGTH: 961 woorden


Krankzinnig gewoon dat o.a. door Nederland de Spaanse banken financieel worden
geholpen. Wij gaan dus met z n allen de Spaanse voetbalclubs betalen, die o.a.
door de megasalarissen van hun voetballers voor bijna 3 miljard euro bij de
banken in het rood staan, en het loopt maar op. Bijna 70% van de Nederlandse
bevolking is tegen het verstrekken van leningen aan o.a. Griekenland en Spanje,
wat doet de Tweede Kamer? Wij luisteren niet naar het volk, wij beslissen. Waar
blijven D66, GroenLinks en de PvdA, die zijn toch zo voor referendums, ze durven
niet omdat ze weten dat er massaal nee gezegd wordt. Alle voorstemmers in de
Tweede Kamer, ik wens u veel wijsheid op 12 september.

Sandra v.d. Berg,Dordrecht

Torren  Staatssecretaris Henk Bleker gaat met vakantie naar Maleisië (Tel.
13/07). Dan kan hij mooi de boktorren uit Winterswijk meenemen en terugzetten in
de natuur.

H. Otter, Havelte

Narcostaat  Eindelijk duidelijkheid inzake de bijzondere positie die  ons
eiland Curaçao inmiddels bekleedt (Tel. 13/07). Het is gewoon een narcostaat en
het is wachten op Mexicaanse toestanden. Het lijkt me, tenzij sprake van kwade
wil, toch niet zo moeilijk om op een eiland de boel een beetje schoon te vegen.
Immers, zo makkelijk kun je er niet direct vanaf. Per hoofd van de lokale
bevolking is een grotere zak belastinggeld beschikbaar dan voor ons hier in het
vaderland. Me dunkt dat daar wel eens wat nuttigs mee gedaan mag worden. Maar
het zal wel aan de wil liggen, toch?

Hans Wulffelé, Nijkerk

Onverstandig  De Nederlandse politiek loopt plotsklaps niet meer warm voor het
binnenhalen van de Olympische Spelen. Ja, dat dankt je de koekoek! Zelfs
politici begrijpen dat het in deze tijden van inkrimping, miljardenbezuinigingen
en het zagen aan allerlei zekerheden, electoraal gezien zeer onverstandig is om
een miljardenverslindend spektakel hiernaartoe te halen waarvan Jan Kaas op zijn
klompen kan aanvoelen dat hij het gelag(ch) van de bobo s en hotemetoten mag
betalen. Alleen de Partij van de Andermansbeurzen laat een tegengesteld geluid
horen, maar dat was uiteraard te verwachten.

R.F. Meihuizen, Driebergen

Klein  De aanleg van de Afsluitdijk, IJsselmeerpolders, Deltawerken,
(lucht)havengebieden elders in de wereld; deze inspanningen van mensen en
bedrijven zetten Nederland op de wereldkaart, dit maakt Nederland groot. Het
gemiezer en gehuichel van de Nederlandse politici, om sjoemelende bankiers en
grootgraaiers in de vastgoed- en woningsector de hand boven het hoofd te houden
op kosten van de belastingbetaler, alsmede het geheven vingertje, zet Nederland
eveneens op de wereldkaart, maar dit maakt Nederland weer klein.

S.P. Boltjes,

Lieshout

Enige  Marianne Vos is blijkbaar de enige vent bij Rabobank.

J. van Gerwen,

Eindhoven

Oneerlijk  De verhoging van de aow-leeftijd is oneerlijk. Een man sterft nu
gemiddeld op 74 jaar. Hoger opgeleiden leven langer en betalen korter
aow-premie, doordat ze vaak pas met 27 jaar beginnen met werken. De lager
opgeleiden moeten nu 2 jaar langer werken en genieten korter van het pensioen.

Wim Boogaart, Noordgouwe

Vlagdrager   Planksurfer Dorian van Rijsselberge is door chef de mission
Hendriks uitverkoren om de vlag te dragen bij de opening van de Olympische
Spelen. Dat is hem van harte gegund, maar mijn eerste impulsieve reactie was:
waarom niet Anky van Grunsven, zij heeft natuurlijk meer rechten (een handvol
goud en vijf keer meedoen)? En als zij niet mag omdat ze in 2000 al aan de beurt
was, waarom dan niet Marianne Vos?

T. van Erp, Vught

Onbelangrijk  Kijkend naar het debat over de steun aan Spanje valt me alweer op
dat verschillende Kamerleden tijdens het debat zitten te twitteren en te sms en.
Wie het zijn weet ik niet. Dat is ook niet belangrijk, want door als Kamerlid
geen aandacht te hebben voor wat werkelijk van belang is, ben je niet geschikt
voor je werk en dus ook niet interessant om in september op te stemmen.

Gerhard Kwak,  Zeewolde

Debat  Goed hè, dat onze regering anno 2012 nog nooit gehoord heeft van
videoconferenties via internet, maar ingevlogen moet worden op  s lands kosten,
om een spoeddebat te voeren waarvan de uitslag van tevoren al vaststaat. Hoe
lang duurt het voor wij als hardwerkende Nederlanders op de barricaden gaan
staan in Den Haag?

Marion Creemers, Huizen NH

Socialer  Het raadslid Ed van der Vaart te Eemnes heeft groot gelijk dat ruiters
zelf de enorme berg uitwerpselen van hun paarden op straffe van een boete moeten
opruimen (Tel. 13/07). Steeds meer hondenbezitters ruimen meteen achter hun hond
op. De hondenpoep stelt echter in vergelijking met de enorme paardenvijgen niets
voor. Elk fietspad in de buurt van een manege ligt vol met deze enorme hopen.
Ook bij ons in het dorp ligt een fietspad waar honderden scholieren per dag
overgaan en waar geen meter zonder paardenvijgen is. Het wordt tijd dat de zgn.
paardenliefhebbers eens wat socialer worden en de troep meteen opruimen. Alle
gemeenten zouden dit in hun verordening moeten opnemen op straffe van een
behoorlijke boete.

Mevr. C. Jong,  Stedebroec

Bijplakken   Een lezer stelt (WUZ 12/07) dat het ontbreken van de waarde op de
postzegels met een cijfer het voor de consument lastiger maakt om te bepalen wat
er bijgeplakt moet worden. Dit is feitelijk onjuist. Met de introductie van de
postzegels met een cijfer een paar jaar geleden, biedt PostNL de consument juist
meer gemak. Bij een prijsstijging kunnen postzegels met cijfers gewoon tegen het
oude tarief worden geplakt. Daardoor is het dus niet meer nodig om na te denken
over de geldigheid van de postzegels en hoeft bij een postzegel met een cijfer
ook nooit bijgeplakt te worden. Uitzondering geldt voor postzegels waarop nog
een euroaanduiding staat. Die moeten tot het geldende tarief worden bijgeplakt.

Jo-Ann Isenia,

Mediarelaties & PR

PostNL

LOAD-DATE: July 13, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              95 of 200 DOCUMENTS



                                  De Telegraaf

                             14 juli 2012 zaterdag

Chinese elite onaantastbaar;
Zo n honderd families rijk dankzij connecties

SECTION: 1; Blz. 23

LENGTH: 851 woorden


PEKING   Wen Jiabao, China s minister-president, wordt zelden in het openbaar
gezien met zijn vrouw of zoon. Opa Wen, zoals de nederige premier zich graag
laat noemen, wil alle schijn vermijden dat hij ook maar iets met het immense
fortuin van zijn familie te maken heeft. Zo heeft mevrouw Wen een zeer succesvol
imperium in diamanten en edelstenen en draagt ze de meest mondaine kleding en
onbetaalbare juwelen. Ze staat daarmee symbool voor de honderd puissant rijke
families die hun vermogen wisten te vergaren dankzij al dan niet verre
familiebanden met Mao Zedong en de andere  grote leiders  uit het verleden.

Maar hoe eenvoudig en deemoedig de  dienaar van het volk  zich zelf ook mag
opstellen, feit is dat zijn bloedeigen familie tot de meest gefortuneerde van
het land behoort. Zijn zoon Winston bijvoorbeeld is een van de machtigste
investeerders in private equity in China. De door hem opgerichte onderneming,
New Horizon Capital, zou anno 2012 voor een slordige EUR 2 miljard hebben
uitstaan.

Het is geen toeval dat de naasten van Wen   openlijk een van de grootste
bestrijders van corruptie   zo onmetelijk rijk zijn. En zij zijn niet de enigen.
Van de 100 meest vermogende families in de volksrepubliek is een groot deel
verwant aan de meest invloedrijke politici. Naast de familie van Wen behoort ook
die van president Hu Jintao tot de meest kapitaalkrachtige van het land.

Het gezin van Bo Xilai   de toppoliticus die lang voorbestemd was de nieuwe
president te worden, maar nu is gearresteerd wegens  ernstige disciplinaire
schendingen    behoort eveneens tot de welgestelde superelite.

De Bo s zouden honderden miljoenen euro s hebben geparkeerd op
belastingparadijzen als de Maagdeneilanden. Zijn zoon, de playboy Bo Guagua,
studeerde aan de duurste universiteiten in Engeland en Amerika en rijdt het
liefst rond in Ferrari s. Terwijl Bo Xilai als lokaal partijleider moest
rondkomen van een schamel jaarinkomen van zo n EUR 15.000.

Hoeveel de politieke dynastieën bezitten is niet bekend, en wordt ook nooit
openbaar gemaakt. Het onderzoeksinstituut Hurun, dat jaarlijks een Chinese
versie van de Quote 500 publiceert, geeft nooit details over de vermogens van de
leiders van het land en hun aanverwanten. Dat is bij wet verboden.

De rijkdom van Wens familie is wel, zo weten kenners zeker, puur tot stand
gekomen omdat hij op de politieke ladder is opgeklommen tot de op een na
belangrijkste positie van het land. Opmerkelijk is dat hij zeer geliefd is bij
het  gewone volk  omdat hij zich altijd zeer sterk uitspreekt tegen omkoping en
fraude.

Maar daar hoeft ook geen sprake van te zijn, benadrukt een Amerikaanse
investeerder die veel in Azië werkt.  Alleen zijn status is al veel geld waard.
Heel veel geld. Als bekend is dat je familie bent van de premier, dan kun je er
blind van uitgaan dat ondernemers je paaien. Dat gaat heel ver. Als Winston (van
New Horizon Capital, red.) ergens een bod op uitbrengt, kunnen andere
geïnteresseerden zich de moeite besparen. Kansloos.

Zo kunnen familieleden van de minister-president, zonder dat hij er iets van
weet of iets aan kan doen, grote sommen geld vergaren. De zakenpartners hopen op
die manier in de gunst te komen. Dan zijn noodzakelijke vergunningen in een mum
verstrekt, waar anderen daar maanden of jaren voor moeten knokken   of ze gewoon
nooit krijgen. Ook worden lucratieve deals veel sneller binnengehengeld.

De markteconomie van China wordt gereguleerd door de macht , zegt een
oud-partijlid.  Bij alle zakentransacties is de hulp of toestemming nodig van de
machthebbers. Stel dat je vader de provinciale partijleider is, dan kan één
woord van jou betekenen dat een grote vastgoeddeal van tientallen miljoenen euro
s goedkeuring krijgt. Dat is vaak wel tien miljoen waard, als bedankje.

En daar is niks aan te doen , zegt Huang, een zakenman uit Peking die niet is
gezegend met een vader of opa die hoog in de Communistische Partij zit. Hij
haalt zijn schouders erover op.  Deze mensen hebben contacten die wij nooit
zullen hebben. Daar moet je ook niet te veel bij stilstaan, want dat heeft geen
zin. Zij hebben geluk, het zij zo.

Het zal ook niet veranderen. Onlangs werd bekend dat Xi Jinping, de beoogde
nieuwe president van het land later dit jaar, ook familieleden heeft die
werkelijk zwemmen in het geld. In 2004 had hij juist zijn politieke collega s
nog gewaarschuwd scherp in de gaten te houden of hun familie niet te rijk zou
worden.  Zorg ervoor dat ze niet jouw macht gebruiken voor persoonlijk gewin ,
benadrukte hij.

Acht jaar later, Xi is dus bijna opgeklommen tot de hoogste politieke trede,
blijkt dat zijn bloedverwanten hun zakenimperia in onder andere vastgoed en
zeldzame aardmetalen fors hebben uitgebouwd, tot een waarde van honderden
miljoenen euro s. Hoewel Xi, en ook zijn vrouw, niet direct gelinkt worden aan
het grote geld, lijkt het erop dat hij   ondanks zijn waarschuwende woorden aan
anderen   zijn eigen familie niet ervan heeft weerhouden een fortuin op te
bouwen.

Ongetwijfeld dankzij de macht van de aankomende president.

Aanschurken tegen de macht is ook in China zeer lucratief.

FOTO: BLOOMBERG

LOAD-DATE: July 13, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              96 of 200 DOCUMENTS



                                  De Telegraaf

                             14 juli 2012 zaterdag

Nederland heft  zichzelf op

SECTION: 1; Blz. 7

LENGTH: 1091 woorden


In 2010 publiceerde de Duitse econoom en politicus Thilo Sarrazin een uiterst
interessant boek met de uitdagende titel  Deutschland schafft sich ab
(Duitsland heft zichzelf op). Het boek gaat over het feit dat de EU-filosofie en
de immigratiepolitiek thans leiden tot het verlies van Duitslands eigen
nationaliteit en identiteit. Maar als Thilo Sarrazin in ons land woonde, had hij
een soortgelijk boek kunnen schrijven over Nederland, dat immers door enige
generaties politici geleidelijk aan in de uitverkoop terecht is gekomen.

Er was eens een tijd dat Nederland, ondanks zijn geringe grootte, in de gehele
wereld werd gerespecteerd als betrouwbare zakenpartner, als ondernemende
zeevarende natie en als kweekbodem voor artsen, kunstenaars en wetenschappers.
Ons land was bekend om zijn uitstekende onderwijs en het gemak waarmee
Nederlanders zich internationaal op ieder gebied konden bewegen. Alleen al in de
jaren voor de Tweede Wereldoorlog telde ons land zeven Nobelprijswinnaars,
waarvan vier werkten aan de Universiteit van Leiden.

De Tweede Wereldoorlog maakte in wezen aan dit alles een einde, omdat Nederland
zich in een fatale politieke slaap had laten wiegen. Dat bleek meteen al in de
meidagen van 1940, toen onze krijgsmacht in enkele dagen tijds door de Duitsers
van de kaart werd geveegd, hoewel wij veel meer soldaten aan het front hadden
staan dan de Duitse Wehrmacht. Maar onze bewapening en verdere uitrusting waren
sterk verouderd, want onder politieke druk van links was er enorm bezuinigd op
onze krijgsmacht. De Duitsers daarentegen waren qua bewapening en training
superieur. En dat hebben we geweten.

Superieur  Twee jaar nadien werd een groot deel van onze marine door de
Japanners de grond ingeboord tijdens de beruchte slag in de Javazee. Ook onze
zeestrijdkrachten hadden onder extreme bezuinigingen zeer te lijden gehad. De
Japanse oorlogsbodems echter, waren modern en superieur in snelheid,
bepantsering en bewapening. Bovendien hadden wij toen geen
marineverkenningsvliegtuigen, zodat de Nederlandse commandant, de
schout-bij-nacht Karel Doorman, niet wist waar zich zijn Japanse tegenstanders
bevonden. Doorman verloor de strijd jammerlijk. Hij ging met zijn kruiser Hr.Ms.
De Ruyter en met de gehele bemanning ten onder. Er sneuvelden plusminus duizend
Nederlandse marinemensen.

Vrijwel ongehinderd kon toen de Japanse krijgsmacht onze zeer grote en rijke
kolonie Nederlands-Indië bezetten, met alle ellende die dat, vooral voor de
burgerbevolking, met zich meebracht. Het heeft ons land tientallen van jaren
gekost om zich te herstellen van de enorme oorlogsschade. Maar het verlies aan
mensenlevens bleef als een schaduw over ons heen hangen. Evenwel schijnen
politici nooit lering te trekken uit de historie. En thans zitten wij in het
dwangbuis van de Europese Unie, die niet anders doet dan onze nationale
identiteit ondermijnen. Europa bevindt zich in een crisissituatie en wij moeten
financieel zieke eurolanden, zoals onder meer Griekenland en Spanje, overeind
zien te houden.

Dat betekent weer een drastische bezuiniging van plusminus zestien miljard euro.
Bovendien moeten we enkele miljarden euro s lenen aan Spanje. Dat kunnen wij
niet eens. Daarom moeten wij eerst zelf dat geld gaan lenen om de Spanjaarden te
kunnen helpen. Het uitgeleende geld krijgen wij zeer waarschijnlijk nooit terug.
Maar geen nood: wij gaan fors bezuinigen (1,6 miljard!) op de zorg, waardoor
gezinnen met een laag inkomen een moeilijke tijd tegemoet gaan. En natuurlijk
wordt wederom, net als in de jaren dertig van de vorige eeuw, fors bezuinigd op
onze krijgsmacht. In feite hebben wij nauwelijks nog een krijgsmacht.

Dit komt vooral omdat er nog zeer veel politici (maar ook gewone burgers) zijn,
die met een ongelooflijke arrogante naïviteit beweren dat er nooit meer een
oorlog zal komen. Daar zou dan de EU borg voor staan. Daarbij wordt weer
dezelfde grammofoonplaat opgezet die al sinds 1935 compleet grijs is gedraaid.
Het resultaat is dat Defensie een miljard euro moet bezuinigen. Maar thans is
onze krijgsmacht net zo zwak als ten tijde van de slag om de Grebbeberg, het
bombardement op Rotterdam (beide in mei 1940) en de vernietigende slag in de
Javazee (febr. 1942).

Ach , zeggen weer de linksgeoriënteerde politieke kwakzalvers,  Nederland is
toch veel te klein. Wat moeten we met een krijgsmacht die we alleen maar zien op
Prinsjesdag en koninklijke begrafenissen?  Daarbij wordt vergeten dat landen die
kleiner zijn dan Nederland, zoals Zwitserland en Israël, een uitstekend militair
apparaat bezitten, met de modernste apparatuur en met tienduizenden reservisten
die in tijden van nood binnen enkele uren paraat kunnen zijn. Het piepkleine
Israël beschikt vermoedelijk over het beste leger ter wereld, dat bovendien een
belangrijke sociale rol vervult in de Israëlische maatschappij. Het Bijbelse
land heeft lessen getrokken uit de bittere historie van Auschwitz, Sobibor,
Bergen-Belsen en Treblinka.

Alleen Nederland leert kennelijk nooit iets, omdat het in een continue roes
verkeert van onterechte en onverwerkte sociale trauma s, zoals de slavenhandel
uit de 17e en 18e eeuw en het kolonialisme van de 17e tot de 20e eeuw. Wij doen
op grote schaal aan zelfkastijding. Vandaar ook dat wij thans onmiddellijk
klaarstaan om onze krijgsmacht af te breken. Van de superieure duizend Leopard
tanks die onze pantserinfanteriebataljons eenmaal hadden, zijn er nog tachtig
over. En die staan nog in de uitverkoop ook. De tijd is niet ver meer dat onze
eertijds beroemde marine het zal moeten doen met twee roeiboten en een kano.

Masochisme  Maar, geheel passend in ons politieke masochisme, blijven wij vijf
miljard euro per jaar offeren aan onderontwikkelde landen. Dat heet thans
ontwikkelingssamenwerking  , terwijl de massale immigratie van niet-westerse
allochtonen ons al zeven miljard euro per jaar kost (dat is 500 euro per persoon
per jaar, kinderen inbegrepen). Samen met de ontwikkelingssamenwerking (wie
werkt er eigenlijk samen met wie?) is dat twaalf miljard euro per jaar. Maar
voor slechts één miljard euro hadden wij onze krijgsmacht en daarmee ons
aangezicht naar het buitenland kunnen redden.

Dit alles overziende, is het kwalijke vermoeden niet te onderdrukken dat de
ondergang van het vak  geschiedenis  sinds de invoering van de desastreuze
Mammoetwet, een zuiver politieke bedoeling had, namelijk het kweken van jonge
historische onbenullen die, als volwassenen, geen kritiek meer kunnen hebben op
politici die Nederland als zelfstandige natie door de Europese gehaktmolen
willen draaien.

LOAD-DATE: July 13, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              97 of 200 DOCUMENTS



                                  De Telegraaf

                              13 juli 2012 vrijdag

Vakbonden in oppositie;
Polder

SECTION: 1; Blz. 23

LENGTH: 537 woorden


De vakbond komt naar je toe deze zomer. Nadat de werknemersorganisaties
inclusief het moeizaam bereikte pensioenakkoord met het Kunduz-akkoord in een
klap van de Haagse overlegtafels zijn geveegd, verleggen de bonden het
strijdtoneel naar de straat, letterlijk en figuurlijk.

Dat geldt met name voor de FNV, die de komende maanden het land intrekt met een
landelijk campagne. De grootste vakcentrale pakte vorige week uit met enkele
staaltjes cowboystraattoneel tegen de  Kunduz-vijf . Ook CNV Vakmensen heeft een
leus verzonnen:  het kan duz anders  volgens de industrie- en bouwbond van CNV,
dat op zijn campagnesite een klokje heeft dat aftelt tot de verkiezingen. Zelfs
vakbond de Unie brak met de traditie van de vakcentrale (MHP) om zich buiten het
verkiezingsgewoel te houden met een  Kunduz-karavaan  en een site met daarop de
logo s van de Kunduz-partijen naast een bord met een drenkeling: de hardwerkende
Nederlander.

De vakbeweging heeft voor de oppositie gekozen deze verkiezingen. Zonder plek
aan de onderhandelingstafel hopen ze hun invloed nu te laten gelden via de
kiezer. Voor de bonden zijn de verkiezingen een referendum over het
Kunduz-akkoord én een herkansing om weer serieus te worden genomen. Als het ze
lukt de tegenstand tegen de Kunduz-plannen zo op te blazen dat de partijen
achter het akkoord electoraal bloeden, dan hebben de bonden hun tanden weer
laten zien. En dan zullen de politici zich voortaan wel bedenken voordat ze de
bonden buitenspel zetten. Toch?

De FNV is het duidelijkst in zijn stellingname: stem tegen de Kunduz-vijf: VVD,
CDA, D66, GroenLinks en ChristenUnie. Een stem voor de PVV is uiteraard ook niet
de bedoeling. De vakcentrale CNV gebruikt de campagnesite van CNV Vakmensen om
de actiebereidheid te peilen. De MHP zoekt het in de lobby. Aan werkgeverszijde
lijken intussen scheuren te ontstaan. Niet alle geledingen zijn net zo blij met
de ontslagplannen als VNO-NCW-voorman Bernard Wientjes. Hij haalde onlangs een
aantal grote internationale werkgevers aan die gebaat zouden zijn bij de nieuwe
regels, die een eind maken aan de hoge ontslagvergoedingen.

Maar voor kleinere bedrijven zijn de plannen minder mooi. Hans Biesheuvel,
voorzitter van MKB-Nederland, dat nog wel zegt  gematigd positief te zijn over
het plan, plaatste stevige kanttekeningen bij de nieuwe voorstellen. Hij noemde
de timing van het afschaffen van de ontslagbescherming  slecht . Bovendien
vreest het MKB het afschaffen van de UWV-route, waarmee werkgevers goedkoop
personeel kunnen ontslaan aangezien dat vaak op bedrijfseconomische grond
gebeurt, en de zes maanden ww die ze moeten betalen volgens het plan. Dat is een
gevoelig punt bij het MKB. De overlevingskansen voor een niet al te groot
bedrijf dat om bedrijfseconomische redenen personeel kwijt moet, worden niet
beter door de ww-verplichtingen.

Niet alleen het MKB maakt zich zorgen. Het verbond van verzekeraars, een
belangrijk lid van de koepel van grote werkgevers VNO-NCW, keerde zich deze week
in een open brief samen met het MHP tegen het voorstel. De ontslagvergoeding die
volgens het voorstel verdwijnt, is volgens de verzekeraars  broodnodig  om te
voorkomen dat gezinnen in een klap de hypotheek niet kunnen betalen.

Wouter van Bergen

LOAD-DATE: July 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              98 of 200 DOCUMENTS



                                  De Telegraaf

                             12 juli 2012 donderdag

De Mos wil terug op kandidatenlijst PVV

SECTION: Binnenland; Blz. 3

LENGTH: 408 woorden


Van onze parlementaire redactie DEN HAAG, donderdag De aan de kant geschoven PVV
er Richard de Mos doet een ultieme poging toch opnieuw in de Tweede Kamer te
komen. Een handtekeningenactie moet Geert Wilders overhalen hem alsnog op plek
50 van de kieslijst van de PVV te zetten.

Al diverse prominenten hebben aangegeven De Mos te zullen steunen. Zo staan
CDA-staatssecretarissen Joop Atsma en Henk Bleker vierkant achter de Haagse
politicus.

VVD-kanon Hans Wiegel springt eveneens voor hem in de bres.  Ik heb De Mos leren
kennen als iemand die onmiddellijk de inhoud snapt. Het is een toegankelijke man
die bij het gewone volk de juiste snaar weet te raken. Ik hoop dat dit nog recht
te breien valt , aldus de voormalig vice-premier. Ook PVV-Kamerleden Karen
Gerbrands en Willie Dille snappen niet dat Wilders hun collega niet op de
kieslijst heeft gezet.  Bizar , zegt Gerbrands.  Richard is een harde werker,
een echte PVV er. Ik hoop dat hij terugkomt.  Dille:  Ik was superverbaasd. Ik
had het van een aantal collega s verwacht, maar van Richard niet. Loyaliteit is
erg belangrijk bij ons en Richard is zo loyaal als een bassethond.

De Mos, die zich in de Tweede Kamer heeft verzet tegen het onder water zetten
van de Hedwigepolder, klimaatsubsidies en de invoering van de kerosinetaks,
kreeg afgelopen vrijdag te horen dat hij niet meer op de PVV-kandidatenlijst
staat.  Ik voel me aan de kant geschoven. Ik snap het niet. Ik heb niet bepaald
stilgezeten de afgelopen zes jaar , baalt het Kamerlid, die twee jaar geleden
nog op plek tien van de kieslijst stond.

Nadat het slechte nieuws bekend werd, stroomde volgens De Mos zijn mailbox over.
PVV ers uitten massaal hun teleurstelling.  Ze vinden me een ras-PVV er en
willen niet dat ik ga. Ik ben een volkse jongen, doe alles met een knipoog en
een grap en een grol. Tegelijkertijd weet ik toch de boodschap over te brengen.

De steunbetuigingen brachten De Mos op het idee om een website te beginnen.
Vanaf vandaag kan de achterban via houddemosindekamer.nu kenbaar maken waarom
hij alsnog plek 50 op de kieslijst moet krijgen, een plek die nu nog leeg is. De
mails worden automatisch doorgestuurd naar partijleider Wilders. Mocht Wilders
overstag gaan, dan moet De Mos uiteindelijk via voorkeurstemmen terug op het
pluche komen.

De Mos neemt zijn actie serieus en verwacht dat Wilders hem een kans zal geven.

Kamerlid De Mos

snapt het niet

Bleker

vierkant achter De Mos

Wiegel

toegankelijke man

LOAD-DATE: July 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              99 of 200 DOCUMENTS



                                  De Telegraaf

                              10 juli 2012 dinsdag

Wat als Nederland na bezuinigingen weer  rijk  is?

SECTION: 1; Blz. 6

LENGTH: 941 woorden


Wanneer het absurde bezuinigingsplan van de VVD na vier jaar gelukt blijkt te
zijn, zal Nederland (maar niet zijn burgers) opnieuw als  rijk  worden
gekwalificeerd. En dan? Dan gaat Nederland wereldwijd weer extra deelnemen aan
allerlei oorlogen, (opnieuw) peperdure vliegtuigen als de JSF aanschaffen,
subsidies aan  kunst en cultuur  in ere herstellen. Er zal (opnieuw) veel geld
worden overgeboekt naar  ontwikkelingslanden . De salarissen van de ministers
zullen    na vier jaar hard werken    eveneens significant naar boven worden
bijgesteld . En hoe met de Nederlandse burgers? Die zien het met lede ogen al
vele jaren telkens opnieuw gebeuren maar aan hen zal geen enkel voordeel worden
gegund. Wie stemmen er nog op partijen als de VVD?

Mark Rubel,

Heerhugowaard

Weer  De PvdA wil een schadeclaim indienen vanwege foute weersvoorspellingen.
Even een feit richting de Partij van de Andersdenkenden: het weer hebben we niet
in de hand, dit in tegenstelling tot een afgeketste tankdeal welke iets meer
heeft gekost! Ik ben zo vrij nu al te voorspellen dat er in september zwaar weer
dreigt voor deze club.

Jaap Elfring, Hoofddorp

Koning Ego  Het komt goed met al die egootjes van het Nederlands voetbalelftal
nu koning Ego van Gaal is benoemd tot bondscoach. Nu maar hopen dat Louis het WK
van 2014 weet te halen, anders gaat hij de geschiedenis in als eerste bondscoach
van Oranje die zich voor de tweede maal niet wist te kwalificeren voor een groot
eindtoernooi. Dames en heren van de pers, wees op uw hoede: het zal dan vast aan
jullie gelegen hebben.

Geertjan Voermans, Kaatsheuvel

Plaatsmaken   Heel merkwaardig. De bondscoach die in staat bleek in 2010 de
WK-finale te bereiken en in 2012 de EK laatste 16, moet plaatsmaken voor de
bondscoach die zelfs de laatste 16 voor de WK 2002 niet wist te bereiken maar
desondanks kennelijk de beste papieren heeft voor het behalen van de eindronde
WK 2014.

Hans Louwman, Zoetermeer

Fietsers   Aanhalen dat in 1885 afgesproken is dat de onderdoorgang onder het
Rijksmuseum in Amsterdam voor doorgaand verkeer open moest zijn (Tel. 06/07),
gaat voorbij aan het feit dat een paard meer empathie heeft met
medeweggebruikers dan de huidige fietser.

Ron Teunissen, Amsterdam

Vegaburgers   De meerderheid van de ondervraagde Nederlanders (WUZ 07/07) maakt
zich zorgen om de intensieve veeteelt in Nederland. Beste mensen, houd dit
systeem dan ook niet in stand. Koop vanaf nu biologisch vlees of vegaburgers.
Daarmee stop je de langeafstandstransporten en geef je de dieren een goed leven
in de buitenlucht.

I. Alsemgeest, Den Haag

Zielig  Ik vraag mij af of het dierenliefde is om een hond als Max (Tel. 08/07)
naar ons land te halen. Een jonge hond moet toch kunnen rennen en spelen en blij
zijn en niet als een zielig geval tot een rolstoel veroordeeld worden. Als ik
hem zou kennen zou ik zeker van hem houden en hem een zachte dood gunnen.

Kiek Werdmolder

Raar  Het kenteken voor pleziervaartuigen gaat niet door, raar hè, wie zijn de
meeste bezitters van plezierjachten? Precies, mensen waar die mensen van het
Binnenhof geen ruzie mee willen maken, ze zouden na 12 september eens een
baantje voor hen kunnen hebben.

Jan Dijkslag, Elshof

Stadsbestuur   Als ook in het Amsterdamse stadsbestuur en de stadsdeelraden een
op de acht minderbegaafd is (Tel. 07/07), zou dat een en ander in een heel ander
daglicht plaatsen. Neem de toestand bij het GVB. Waarom worden die directieleden
en leden van het bestuur onder druk verzocht terug te treden, en niet gewoon op
staande voet ontslagen, uiteraard zonder mooi baantje of financieel toegift
toegespeeld te krijgen. De (normale) burger houdt hier toch een naar gevoel aan
over.

J.V. ten Haaf, Soest

Eigendom  De PVV is het persoonlijk eigendom van Wilders. Wie hem bekritiseert,
valt in ongenade. Vrijheid van meningsuiting is niet mogelijk binnen deze
partij. Wilders wil dat Nederland de EU verlaat. Euroscepsis wordt eurohaat. Het
hele verhaal is dus: Hún Brussel, óns Nederland, míjn PVV. Deze partij kun je
toch niet meer serieus nemen?

J. Metselaar-Helfferich,

Ysbrechtum

Dom   Bradley Wiggins twittert:  tennis stelt niets voor . Jammer dat hij geen
respect voor andere topsporters kan opbrengen. Het geeft tevens aan dat
wielrenners gewoon domme mensen zijn.

I. Brouwer,  Drechterland

Wolken  Als Mark Rutte eens op vakantie naar Finland zou gaan. Het is een land
met helderwitte wolken, weer eens iets anders dan de roze wolken boven Den Haag,
en er valt ook nog wat op te steken van de frisse ideeën van Helsinki. De
uitvinders van de sauna kiezen ervoor om de zomerzotheid in Brussel wat af te
koelen door ze een symbolische plens koud water te bezorgen. Groeten uit
Finland. En met een kaartje van Mark erbij heeft de Nederlandse belastingbetaler
ook weer wat om van te genieten.          A. van Vliet, Amstelveen

Schamen   De VVD heeft haar programma voor de verkiezingen klaar. Natuurlijk is
de eerste vraag wie deze multi-bezuinigingen gaan betalen en hoe blijf je zelf
kosteloos overeind. De uitkeringstrekkers staan voorop, gevolgd door de overheid
(lees ontwikkelingshulp) en de zorg. Dit terwijl nota bene de VVD er zelf voor
heeft gezorgd dat de zorg onbetaalbaar is geworden door de maatregelen van hun
onovertroffen minister Hoogervorst. Deze man moet zich diep schamen voor hetgeen
hij klaar heeft gemaakt. En nu moet het klootjesvolk straks diep in de
portemonnee duiken om deze enorme blunder te betalen. Maar er is nog hoop. De
VVD wil de hardwerkende Nederlander ontzien

Mevr. Stuivenberg, Veldhoven

Daarom  Veel Amsterdammers zijn laagbegaafd (Tel. 07/07). Dus daarom trekt de
PvdA elke keer zo veel stemmen in Amsterdam.

Gerard van Stijn, Haarlem

LOAD-DATE: July 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              100 of 200 DOCUMENTS



                                  De Telegraaf

                              10 juli 2012 dinsdag

Opheldering

SECTION: 1; Blz. 3

LENGTH: 258 woorden


Het schandaal rond het gesjoemel met rentetarieven groeit uit tot een ongekende
storm in de financiële wereld. Vooral het Amerikaanse ministerie van Justitie en
de Commodity Futures Trading Commission zijn erop gebrand de foute bankiers aan
te pakken.

Ook de Britten maken veel werk van de zaak en starten nu een strafrechtelijk
onderzoek naar financiële misdrijven. Een indrukwekkende lijst grote banken is
betrokken bij de manipulatie van onder andere de Libor-tarieven, waartegen
banken elkaar geld lenen. Die tarieven gelden als ijkpunt voor miljoenen
financiële transacties, die ook gewone burgers raken.

Brussel werpt zich ook op de affaire en wil een expliciete strafbaarstelling van
rentemanipulatie. De banken liggen terecht op de pijnbank, want opnieuw staat de
integriteit van de sector op het spel.

Barclays trof als eerste een schikking met de Amerikaanse en Britse autoriteiten
en verstrekte belastende informatie over de fraude en de betrokkenheid van
andere banken. Barclays moest weliswaar een fors bedrag betalen, maar ontkomt
aan een strafzaak die kan leiden tot het intrekken van de bankvergunning in de
VS.

Andere banken zullen Barclays volgen en de vraag is hoeveel individuele bankiers
strafrechtelijk vervolgd worden. Als enige betrokken Nederlandse bank wordt
telkens de Rabobank genoemd. De top hult zich in stilzwijgen en ook van de
toezichthouders in ons land wordt niets vernomen.

Nu het schandaal zich steeds verder uitbreidt, wordt het tijd dat er meer
duidelijkheid komt over de Nederlandse rol in deze onvoorstelbare fraude.

LOAD-DATE: July 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              101 of 200 DOCUMENTS



                                  De Telegraaf

                              7 juli 2012 zaterdag

Politiek komt naar  u toe deze zomer!;
Partijen loeren in vakantiemaanden op kiezers

SECTION: 1; Blz. 5

LENGTH: 1380 woorden


Vreest u al voor uw vakantie? Onbekommerd op het strand liggen, lijkt er aan de
eigen kust niet in te zitten. Met verkiezingen in aantocht snellen de politici
het land in om u om de oren te slaan met hun oplossing voor de economische
crisis, de tekorten in de schatkist en de vastgelopen woningmarkt. Dag zorgeloze
zomer!

De kans is reëel dat u ligt te luieren aan het strand en PvdA-leider Diederik
Samsom opeens rode rozen uit komt delen. Of dat u een ijsje gaat halen op de
camping en CDA-leider Sybrand van Haersma Buma of ChristenUnie-leider Arie Slob
u een hoorntje aanreikt. Over amper twee maanden zijn de Tweede
Kamerverkiezingen, dus maak uw borst maar nat. Naar uw stem wordt opzichtig
gehengeld.

Hoewel het echte verkiezingsgeweld pas in de tweede helft van augustus losbarst,
is er ook de komende tijd geen ontkomen aan. Veel partijen brengen in juli hun
boodschap al aan de man, zo blijkt uit een rondgang langs de campagneleiders. De
hardwerkende Nederlander die even onbezorgd zijn zinnen wil verzetten, komt
bedrogen uit. De Haagse politiek is deze zomer overal.

Kamerreces  Met de intrede van het Kamerreces maken veel lijsttrekkers van de
gelegenheid gebruik om er even tussenuit te gaan. Maar al bezweren de partijen
dat ze zich in juli gedeisd houden, de vraag is of ze zich echt weten te
beheersen. Peilingen maken nerveus en schreeuwen om actie, vooral bij partijen
die het minder goed doen. Vaststaat dat duizenden vrijwilligers de komende weken
al het land intrekken.

De verkiezingsdatum van 12 september, zo vlak na de vakantieperiode, is voor de
campagnestrategen een crime. Partijen die er niet goed voorstaan, hebben
eigenlijk geen tijd te verliezen. Onder meer PvdA, CDA en GroenLinks hebben nog
een flinke inhaalslag te maken en willen zo snel mogelijk hun boodschap én hun
lijsttrekker aan de man brengen. Virtuele koplopers als de VVD en de SP houden
zich wat meer op de achtergrond, zij kunnen het zich veroorloven lijsttrekkers
Emile Roemer en Mark Rutte pas in de slotfase in stelling te brengen. De PVV en
D66 houden zelfs een complete zomerstop. Het is een luxe die veel collega s zich
niet kunnen veroorloven. Met luchtige acties hopen ze vakantievierend Nederland
voor zich te winnen zonder te irriteren.

Aan de PvdA valt deze zomer zeker niet te ontkomen. De sociaaldemocraten
beginnen naar eigen zeggen  de grootste campagne ooit  en hebben maar liefst
vierduizend vrijwilligers opgetrommeld. Iedere dag gaan ze wel ergens ouderwets
canvassen. Daarbij worden ze door zo veel mogelijk Kamerleden en wethouders
vergezeld.  Voor ons geen zomerstop. Ik wil zo snel mogelijk beginnen met de
campagne om te vertellen wat ons verhaal is , aldus campagneleider Hans Spekman,
die staat te popelen.  Ik was altijd al voorstander van een permanente campagne,
niet alleen in verkiezingstijd. We moeten altijd zichtbaar zijn.

Op het hoofdkwartier aan de Amsterdamse Herengracht is een team vrijwilligers
druk aan het bellen om de campagne in goede banen te leiden. De PvdA duikt
straks overal op. De partij haakt aan bij parkpicknicks en buurtbarbecues,
organiseert strandrally s en wil maar liefst 550.000 mensen een roos  in de hand
drukken . Spekman is niet bang dat vakantievierende Nederlanders tijdens de
zomer vol sportevenementen, waaronder de Olympische Spelen, geen trek hebben in
verkiezingspraat.  Op het moment dat heel veel mensen hun baan verliezen, zijn
ze niet eendimensionaal.

Ook de VVD is de hele zomer paraat. Alle (kandidaat-)Kamerleden gaan in hun
eigen provincie de boer op. Daar moeten ze deze zomer dan ook volop zichtbaar
zijn. Lijsttrekker Mark Rutte wordt op het allerlaatste moment in stelling
gebracht. De premier gaat zich pas vanaf 25 augustus met de VVD-campagne
bemoeien en wordt ook dan  selectief ingezet .  Mark is fantastisch op
werkbezoeken, maar we willen hem fris houden voor de grote debatten , verklaart
campagneleider Stef Blok.

Het CDA heeft een tochtje langs bejaardenhuizen in petto en deelt de komende
tijd ijs uit. Waar de partij twee jaar geleden nog met zittend premier
Balkenende de verkiezingen in ging, heeft het nu een flinke inhaalslag te maken.
We gaan er niet meteen te hard en te nadrukkelijk in. Daar zitten mensen
waarschijnlijk niet op te wachten, maar we willen wel zichtbaar zijn , aldus
campagneleider Pieter Heerma.  Met een nieuw programma en een nieuwe leider valt
er voor ons veel te winnen. Dat brengt een offensieve campagne met zich mee.

De ChristenUnie hoopt met een heuse campingtour op creatieve wijze
vakantievierend Nederland te bereiken. Ook alle religieuze zomerfestivals staan
al in de agenda en er is zelfs een CU Live-Tour. De partij verwacht letterlijk
in de smaak te vallen door zelf ijs te maken in de eigen blauwe partijkleur. De
SP deelt strandballen uit, uiteraard met een grote tomaat erop. En GroenLinks
struint de festivals af.  GroenLinks komt naar je toe deze zomer , verbastert
campagneleider en Kamerlid Jesse Klaver een oude slogan van Veronica. De partij
zal ook meevaren tijdens de Amsterdam Gay Pride.

Slechts een paar partijen houden zich deze maand nog afzijdig. PVV, SGP en D66
zijn het er unaniem over eens dat de kiezer ook recht heeft op wat rust.  We
gaan niet de camping langs, dat is heel irritant , stelt PVV-campagneleider
Martin Bosma.  Als mensen lekker met een kratje bier buiten zitten, dan zitten
ze daar helemaal niet op te wachten. We zitten straks midden in een sportzomer,
mensen gaan lekker naar buiten. Het werkt alleen maar tegen je, als je dat te
hard en te fanatiek doet.

D66 is het voor de verandering eens met de PVV.  Als iedereen in Nederland op
vakantie gaat of zijn hoofd bij de zomer heeft, gaan we de kiezer niet
lastigvallen met onze boodschap , verklaart D66-campagneleider Kees Verhoeven.
Als je mensen wilt bereiken, moet je ze bovendien niet tweeënhalve maand
bestoken, maar zorgen dat je in de laatste fase de aandacht hebt. We moeten niet
alleen onze krachten sparen, maar ook die van de kiezer!

Vanaf half augustus valt er echt niet meer aan het verkiezingsgeweld te
ontsnappen. Dan gaan bij alle partijen de remmen los. De landelijke campagne zal
in korte tijd ongekende vormen aannemen. De laatste weken ontstaat er een grote
wedren, waarbij u waarschijnlijk geen tv-zender meer kunt aanzetten zonder een
verkiezingsdebat te zien. Maar ook dorpen en steden door heel het land worden
die periode onveilig gemaakt. De partijen maken zich op voor een massale
eindsprint tot aan 12 september.         De agenda s puilen al uit, maar
campagneleiders waken ook als bezorgde ouders over hun lijsttrekkers.
Vermoeidheid ligt op de loer. Het verleden leert dat een gebrek aan scherpte in
de vlijmscherpe debatten dodelijk kan zijn.  We hebben de neiging om onze eigen
mensen uit te putten , weet PvdA-voorzitter Spekman.

Afgedraaid  Ook de ChristenUnie heeft zijn lesje wel geleerd, toen het twee jaar
geleden toenmalig lijsttrekker André Rouvoet iets te veel van hot naar her
sleepte.  André ging toen zowel op regiotour als naar tv-debatten. Op een
gegeven moment moest hij vanuit Delfzijl naar Hilversum voor een tv-debat en was
hij totaal afgedraaid , herinnert campagneleider Gert-Jan Seegers zich. Rouvoet
kreeg de rekening gepresenteerd en moest het verbaal afleggen tegen opponent
Femke Halsema.  We zullen nu zorgvuldig omgaan met onze lijsttrekker.  Als de
VVD aan alle verzoeken om Mark Rutte had voldaan, zou hij volgens het
campagneteam 24 uur per dag in touw zijn.

Ook de SP is zuinig op boegbeeld Emile Roemer. Want hoe goed de campagne ook
gaat, de uitslag blijft voor alle partijen ongewis. Campagneleider Arjan
Vliegenthart trekt de vergelijking met de inmiddels opgestapte bondscoach Bert
van Marwijk, die zijn Nederlands elftal tijdens het EK voetbal ondanks een goede
voorbereiding teleurstellend zag presteren.  Straks is Emile in zijn uppie, hij
moet het doen. Bij de laatste verkiezingen wist hij het doel aardig te vinden.
Ik hoop dat we hem weer op het juiste moment in vorm hebben.

Het campagneteam van de PvdA bereidt zich op het hoofd-kwartier aan de
Amsterdamse Herengracht voor op een hete zomer. Liefst 550.000 mensen krijgen de
komende maanden een roos  in de handen gedrukt .

foto: frank de ruiter

Jassen, petjes, sjaals, ballonnen, appels en tomaten  de kiezers worden er weer
onder bedolven.

LOAD-DATE: July 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              102 of 200 DOCUMENTS



                                  De Telegraaf

                              7 juli 2012 zaterdag

Links kamp in alle staten over harde schuldaanpak VVD

SECTION: 1; Blz. 7

LENGTH: 414 woorden


Van onze parlementaire redactie DEN HAAG, zaterdag  Asociaal  en  kil . Het
linkse kamp schreeuwt moord en brand over het verkiezingsprogramma van de VVD.
De liberalen willen de schatkist snel op orde brengen en bezuinigen daarom 24
miljard euro in een nieuwe kabinetsperiode.

PvdA-leider Samsom noemt het programma  de overtreffende trap van de kille,
eenzijdige bezuinigingsagenda van de afgelopen jaren . De SP vindt het programma
ronduit asociaal.  Ze gaan op volle toeren door op de verkeerde weg. Als
politicus heb je toch een verantwoordelijkheid richting de samenleving, maar de
VVD bezuinigt alles kapot , meent SP-Kamerlid Van Raak. Beide partijen willen
kalmpjes aan doen met het terugdringen van de miljardentekorten in de begroting.

Volgens D66 is het VVD-programma met  onrealistisch harde bezuinigingen op
bijvoorbeeld Europa  vooral bedoeld om  maar zo dicht mogelijk bij Wilders te
blijven .

De VVD vindt dat Nederland boven zijn stand leeft. De tijd van  pappen en
nathouden  is voorbij, kondigde lijsttrekker en premier Rutte gisteren bij de
presentatie aan. Daarom zal de tering naar de nering worden gezet. Er wordt geld
weggehaald bij de sociale zekerheid (9 miljard), de zorg (7 miljard) en de
overheid (8 miljard). Onderdeel van die laatste post is een megabezuiniging op
ontwikkelingshulp.

De partij wil het begrotingstekort in 2017 weggewerkt hebben. In de periode
daarna moet er een begrotingsoverschot zijn waardoor de nationale schuldenberg
kan worden teruggedrongen. Die moet weer op het niveau komen van voor 2008, toen
de economische crisis losbarstte en de staatsschuld in rap tempo opliep tot 410
miljard euro op dit moment.

De VVD wil de  hardwerkende Nederlander  zo veel mogelijk ontzien.
Uitkeringstrekkers daarentegen gaan erop achteruit. Alle uitkeringen, behalve de
aow, worden ontkoppeld. Dat betekent dat die niet langer meestijgen met de
lonen. De exploderende zorgkosten wil de VVD onder controle krijgen door burgers
een fors eigen risico te laten betalen. Hoe hoog dat wordt, is nog niet
duidelijk en hangt af van nog lopende onderhandelingen met het Centraal
Planbureau over de financiële doorrekening van het programma. Die volgt in
augustus.

De btw-verhoging die onderdeel is van het Lenteakkoord blijft recht overeind.
Maar die geven we terug via de inkomstenbelasting , aldus VVD-fractievoorzitter
Blok. Het schrappen van de onbelaste reiskostenvergoeding wordt teruggedraaid.

Samsom

eenzijdig

Van Raak

verkeerde weg

Blok

btw-verhoging terug

LOAD-DATE: July 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              103 of 200 DOCUMENTS



                                  De Telegraaf

                              7 juli 2012 zaterdag

Lichtgewichten;
Tenten

SECTION: 1; Blz. 8

LENGTH: 598 woorden


Het was zenuwslopend en ontspannend tegelijkertijd. Een tent opzetten was
vijftien jaar geleden een hachelijk avontuur. Je bouwde (vaak als man) een
tijdelijk onderkomen, óf voor jezelf óf voor je dierbare gezin. Je status als
gezinshoofd hing er zelfs vanaf. Een strakke tent was een bewijs van daadkracht.
Een slappe versie ? Tja, loser .

Bij het opzetten van een tent waren twee dingen van levensbelang. Het katoenen
ding moest goed zijn verankerd en ook bij windkracht 4 niet in de nabijgelegen
rivier terechtkomen. Bovendien moest hij waterdicht zijn. Na een ondoordachte
aanraking van het doek was een natte nacht welhaast onvermijdelijk.

Dat gehannes is gelukkig allemaal voorbij. De technische revolutie in tentenland
voltrok zich eind jaren 80 in een moordend tempo. Was de tent voor die tijd in
natte toestand ruim twintig kilo, nu is vijf kilo zo n beetje het maximum.
Duurde het opzetten een uur, nu staat hij binnen vijf minuten. Waren het
klassieke puntdaken, nu zijn het vrijwel altijd koepelvormen.  Eén overeenkomst
is gebleven , zegt Sietse Adema van Birdland International.  De haringen!

Adema zit al jaren in de tenten. Hij ontwerpt ze, laat ze maken en onder de naam
Lowland vinden ze hun weg naar de consument. Hij maakt zelfs unieke exemplaren
voor bijvoorbeeld ervaren klimmers als Martin Fickweiler, die soms wekenlang op
een duizelingwekkende hoogte boven een afgrond bungelen. Naadloos verhaalt Adema
ook over slaapzakken. Als je eenmaal in zo n tent ligt, is dat het tweede
noodzakelijke item waarover hij zijn kennis kwijt wil. Maar daarover elders op
de pagina meer.

Vooral het gewicht van een tent werd rond deze eeuwwisseling een
verkoopargument, zeker op expedities. Maar ook voor de gewone man is
tegenwoordig het formaat in opgevouwen toestand van belang. Kleine auto s zijn
populairder dan ooit. Daar moeten dan wel de tent, slaapzakken, kookzaken en
andere bagage in.

Uit zijn magazijn haalt Adema een pakketje van amper 60 bij 40 cm tevoorschijn:
de Multi Nova. Het model biedt ruimte aan vier personen. Technical cotton (in
het kort TC) is wat mensen tegenwoordig graag willen. Het doek bestaat uit een
dun laagje katoen met aan de binnenkant een flinterdun laagje kunststof.
Daarnaast heb je exemplaren die geheel van nylon zijn gemaakt.

Festivals   Dat zijn tenten die je bijvoorbeeld bij de supermarkt in de
aanbieding voor vijftig euro koopt. Je ziet ze wel bij festivals als Pinkpop
staan. Mensen slapen erin en laten die rammelende dingen dan achter. Vreselijk
belastend voor het milieu.

Hoe geavanceerd en licht ons mobiele onderkomen ook mag zijn, toch blijft het
goede oude katoen een waardige tegenstander als overtollige kilo s en het
formaat van de auto geen issues zijn. Het materiaal is nu eenmaal een
natuurproduct en ademt vele malen beter zodat de kans op condensvorming klein
is.

En het is gezelliger. Wil je naar Terschelling, neem dan een stormvaste De
Waard-tent, een begrip. Wil je met de auto naar Frankrijk met twee kinderen, dan
is een tunneltent van kunststof met twee slaapcabines een uitkomst. Ben je op de
fiets of met een rugzak op pad, kies dan iets lichts van drie kilo.

De Nederlandse productmanager van The North Face, de in Zwitserland residerende
Henry Hoogenveen, bevestigt de race rondom het gewicht.  De ontwikkeling gaat nu
zelfs meer en meer naar  single wall -tenten, met slechts één laagje dus. De
uitdaging ligt erin dat die ene laag stof zowel waterdicht als ventilerend moet
zijn. Daarvoor zijn draden met een siliconen coating ontwikkeld. De lichtste
tent die we nu voor twee personen maken, is 1,6 kilogram.

LOAD-DATE: July 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              104 of 200 DOCUMENTS



                                  De Telegraaf

                              6 juli 2012 vrijdag

Het draait om echte banen en echt geld

SECTION: 1; Blz. 3

LENGTH: 440 woorden


door Arjen ten Cate HOOGEVEEN, vrijdag De medewerkers van Fokker Hoogeveen
werken hard door aan de Joint Strike Fighter. Met hun hoofd waren ze gisteren
echter niet in Drenthe, maar in Den Haag. Daar maakte de politiek een beslissing
over het voortbestaan van dit project.

Al meer dan tien jaar wordt in Hoogeveen gewerkt aan allerlei onderdelen van de
veelbesproken straaljager JSF, van bedrading tot vleugels. Met innovatieve
technieken en ultralicht materiaal. Foto s maken van de onderdelen is ten
strengste verboden.

In Den Haag praten ze over de JSF als iets waar je zo een streep door kan
plaatsen, maar het draait om echte banen, om echte fabrieken, om echt geld ,
zegt Fokker-directeur Hans Büthker.

Hij was gisteren speciaal naar Drenthe gekomen om zijn manschappen een hart
onder de riem te steken. Alleen al in Hoogeveen verdwijnen 300 arbeidsplaatsen
als het JSF-project wordt afgeblazen. Daarnaast komen indirect nog eens 300
banen op de tocht te staan.

Het gaat om bedrijven die aan Fokker leveren. In heel ons land gaat het om
duizenden banen, want ook andere fabrieken van Fokker zijn met de JSF bezig.

Retoriek   We zijn al zo ver in dit project. Waarom zou je nu stoppen? De
investering is toch al gedaan , stelt Büthker.  Het is puur verkiezingsretoriek.
We hebben toch een straaljager nodig. Helaas weet de gewone man op de straat
niet alles van dit project, welke werkgelegenheid het schept, ook voor de
komende jaren. Nederland speelt nu nog een belangrijke rol in de JSF, schrap je
het, dan is dat definitief over.

Dat Den Haag gisteren een beslissing nam over de JSF, voelde in Drenthe aan als
D-day. Werknemer Lennard Beekenkamp, die projectleider van de vleugkleppen is,
kwam zo n tien jaar geleden speciaal uit het westen naar Hoogeveen voor deze
klus.  Je merkt dat deze week de onrust enorm is toegenomen, toen de PvdA haar
standpunt bekendmaakte. Sindsdien nemen werknemers elke dag kranten mee en wordt
er in de pauzes volop over gepraat.

Hij vindt het jammer dat ze niet precies kunnen laten zien waar ze mee bezig
zijn.  Omdat het allemaal geheim is, halen mensen hun informatie alleen uit wat
de politiek roept. Dat is zonde. Het liefst zou je iedereen een rondleiding
geven, het tastbaar maken, de werkhallen laten zien. Maar dat kan niet.  Fokker
Hoogeveen levert de JSF-onderdelen straks niet alleen aan ons land, maar ook aan
het buitenland.  Hier kun je nog jaren plezier van hebben!

Lennard Beekenkamp

projectleider vleugelkleppen

Bij Fokker Aerostructures in Hoogeveen rollen dit jaar onderdelen voor veertig
JSF vliegtuigen van de band. Hier zijn driehonderd banen mee gemoeid. foto:
françois wieringa

LOAD-DATE: July 5, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              105 of 200 DOCUMENTS



                                  De Telegraaf

                             5 juli 2012 donderdag

Kruiwagen vol kikkers;
 In alle partijen rommelt het wel eens, onlangs nog bij GroenLinks

SECTION: 1; Blz. 6

LENGTH: 617 woorden


Met een hoop tamtam verlieten PVV-leden Marcial Hernandez en Wim Kortenoeven de
fractie, tijdens de presentatie van het verkiezingsprogramma nog wel. Ze grepen
de gelegenheid aan om karrenvrachten kritiek te spuien op partijleider Wilders.
Deelnemers aan de Stelling van de Dag kijken daar niet zo van op.  Kon je op
wachten. Een club van opportunisten en meelopers. Zodra ze een eigen mening
ontwikkelen, gaat het mis.

De meerderheid (66%) vermoedt dat er de komende tijd nog wel meer herrie zal
komen uit de PVV-fractie. Iets minder deelnemers (61%) kunnen zich bovendien wel
iets voorstellen bij de kritiek die nu verschillende keren uit de PVV-gelederen
was te horen, namelijk dat er te weinig ruimte is voor de individuele PVV ers.
De PVV lijkt wel een stalinistische eenmanszaak. Dat gaat een keer verkeerd,
zeker in dit land: het is namelijk on-Nederlands.

Wel vindt meer dan de helft (54%) het buitengewoon frappant dat Hernandez en
Kortenoeven juist dit moment kozen om de aanval te openen op Wilders.
Hoofdkritiek was Wilders  optreden in het Catshuis. Waarom hebben ze zo lang
gewacht met hun bericht? Dit noem ik nu vuile politiek , schrijft een deelnemer.
Het is blijkbaar mode dat mensen die uit de boot dreigen te vallen, nog eenmaal
in de schijnwerpers willen staan. Onnozel.  Voor sommigen hangt er een verdacht
geurtje aan de rel:  Het lijkt wel een complot. Heeft Rutte niet gezegd dat hij
de partij van Geert Wilders zou decimeren?

Ondertussen verdedigt Wilders zich met verve tegen de aantijgingen van de
afvalligen. Niets van waar, betoogde hij in verschillende tv-programma s; zo
bezwoer hij dat de gehele fractie wel degelijk invloed heeft kunnen uitoefenen
op het verkiezingsprogramma.

Kortom, het ene woord tegen het andere, en dat maakt het ingewikkeld om te
bepalen wie nou eigenlijk gelijk heeft. En ook onder de stellingdeelnemers is
het gewoon het ene woord tegen het andere.  Hernandez en Kortenoeven zijn gewoon
twee rancuneuze heren die hun zin niet krijgen en nu met modder gaan gooien ,
meent de ene helft. De andere helft brengt daartegenin:  Ik geloof beslist dat
leden geen inbreng hebben, Wilders is echt zo n type die vindt dat alleen zijn
mening telt en die van de rest niet.

Inhoud  Een ander punt van kritiek was dat Wilders zich alleen maar zou laten
leiden door snelle electorale winst in plaats van door reële, haalbare plannen.
Klopt, vindt 51%:  Dat Wilders regelmatig van standpunt wijzigt als hij denkt
daarmee stemmen te winnen is duidelijk. Staat verder nergens voor. Populist
zonder inhoud , sneert iemand. Volgens 45% valt dat nogal mee.  Elke partij kent
dit soort problemen. Wilders is niet anders dan de andere partijleiders.
Allemáál zijn ze uit op snelle electorale winst.

Zes op de tien menen dat de structuur van de PVV, met Wilders als enige lid, de
voorman zo langzamerhand boven het hoofd begint te groeien.  Wat bedoeld was om
LPF-achtige toestanden te voorkomen, werkt ze nu juist in de hand , merkt iemand
op. En volgens 59% boet de PVV in aan geloofwaardigheid door deze perikelen. Al
vinden ook nogal wat stemmers dat geen specifiek PVV-probleem:  Zulke dingen
komen bij andere partijen net zo goed voor. Onlangs nog bij GroenLinks, met Sap
en Dibi. En je moet de SP eens intern gaan bekijken, dat is helemaal een rare
partij.

Overigens nemen ook heel wat deelnemers de herrie in de PVV niet al te serieus.
Integendeel, menigeen laat weten te  genieten van elke aflevering in deze soap .
Smullen, jammer alleen voor Henk en Ingrid, die staan in de kou door dit
amateuristische geklungel.

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: July 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              106 of 200 DOCUMENTS



                                  De Telegraaf

                              4 juli 2012 woensdag

DAVERENDE DINSDAG;
Opgestapte PVV-Kamerleden willen geen knikeenden meer zijn

SECTION: 1; Blz. 5

LENGTH: 1727 woorden


Het zou een  daverende dinsdag  worden, voorspelde PVV-leider Wilders
gisterochtend bij de presentatie van zijn verkiezingsprogramma. En daverend werd
het, maar wel op een heel andere manier dan de geblondeerde Limburger zich had
voorgesteld.                               DEN HAAG, woensdag De ongekende ruzie
binnen de PVV raakt de partij op het punt dat voor oprichter Geert Wilders
altijd het belangrijkste is geweest: loyaliteit. De Limburger moest gisteren
even naar adem happen toen twee trouw geachte Kamerleden hem de rug toekeerden.

Het rommelt al langer bij de PVV, maar gisteren stroomde de beerput over. Wim
Kortenoeven en Marcial Hernandez, twee mannen die twee jaar lang loyaal waren
aan Wilders, zetten hun aanvoerder nu weg als een politieke klaploper aan het
hoofd van een Noord-Koreaans politburo, dat er alles aan doet om onafhankelijk
geachte volksvertegenwoordigers monddood te maken, ze als stemvee te gebruiken
en ze zelfs te intimideren.

Ik dacht mijn aanvoerder te hebben gevonden, maar ik zat verkeerd , aldus
Hernandez.  Ik heb Geert Wilders nooit in de steek gelaten, maar hij heeft mij
wel in de steek gelaten.  Hij doet een  moreel beroep  op andere PVV ers zijn
voorbeeld te volgen.  Ik roep collega s op om ook voor hun eigen vrijheid en
integriteit te kiezen.  Het strakke keurslijf waarin Wilders zijn fractie perste
om LPF-taferelen te voorkomen, ligt aan diggelen.

De kiem van de conflicten van nu ligt misschien wel verborgen in de start van de
PVV. Toen Wilders het allemaal in zijn eentje moest zien op te knappen, nadat
hij in 2004 met slaande deuren de VVD verliet en voor zichzelf begon. Met zijn
toenmalige woordvoerder, huidig Kamerlid Martin Bosma, knutselde hij op de
zolder van de Tweede Kamer zijn Partij voor de Vrijheid in elkaar.

Bij de verkiezingen van 2006 wist hij zijn eenmansfractie uit te breiden tot
maar liefst negen Kamerleden. Deze kleine club van vertrouwelingen, die hun nek
uitstaken om de toen al omstreden partij te versterken, blijkt ook anno 2012
zijn stempel op de PVV te drukken, tot ongenoegen van de nieuwe lichting die
inmiddels aan de fractie is toegevoegd.

Voor Wilders is loyaliteit belangrijker dan kwaliteit. Dat uitgangspunt leidt in
de fractie tot wrevel. De onderlinge verdeeldheid blijkt levensgroot.  Dion
Graus komt met alles weg. Ook met dingen die wij als fatsoenlijke mensen niet in
ons hoofd zouden halen , stelt de opgestapte Kortenoeven. Het pleidooi van de
dierenvriend tegen het onverdoofd ritueel slachten was volgens Kortenoeven zelfs
antisemitisch .  Mede door de PVV worden Joden het land uit gepest. Terwijl
Wilders bij Joodse instellingen de deur platliep voor politieke en financiële
steun.

Kortenoeven zat twee jaar in de Kamer voor de PVV, maar speelde net als bij de
meeste andere  nieuwe  Kamerleden een ondergeschikte rol ten opzichte van de
zittende Kamerleden.  De oude negen , betitelt de buitenlandwoordvoerder ze. Het
doet denken aan de legende van koning Arthur en de ronde tafel. De oude negen
zijn de echte ridders van Geert, stelt het Kamerlid. Hijzelf behoorde net als
zijn collega Hernandez tot de mindere goden. Die kregen nauwelijks contact met
Wilders en blijken zich daar groen en geel aan te hebben geërgerd.

De terughoudendheid en argwaan van Wilders richting zijn nieuwe lichting zijn
bij nader inzien weinig verwonderlijk. Hij beleefde met zijn sterk uitgedijde
fractie van 24 man na de verkiezingen van 2010 een valse start. Incidenten waren
in die beginfase immers aan de orde van de dag. De kersverse politici bleken van
alles en nog wat op hun kerfstok te hebben. En erger nog: zonder dat Wilders
daarover was ingelicht.

PVV er James Sharpe kwam al snel in opspraak omdat een Hongaars bedrijf waar hij
als directeur voor heeft gewerkt een boete van de lokale mededingingsautoriteit
bleek te hebben gehad wegens misleiding met sms-diensten. Ook zou Sharpe, die
door de media als  pornobaron  werd bestempeld, als atleet een medesporter bij
een ruzie hebben verwond. Hij besloot vervolgens zelf op te stappen.

Zo niet Kamerlid Eric Lucassen, die in het nieuws kwam omdat hij jarenlang zijn
buren had geterroriseerd. Nederland leerde de wonen-woordvoerder van de PVV
kennen als  de brievenbuspisser . Daarnaast bleek hij als sergeant bij de
landmacht te zijn veroordeeld wegens ontucht, maar hij weigerde zelf de Kamer te
verlaten. Volgens fractiegenoten staat Lucassen volledig geïsoleerd in de
partij.  Niemand praat meer met hem , zegt een PVV er. Hij staat boven aan de
lijst van de kandidaten die vanaf 12 september op zoek moeten naar een nieuwe
baan.

Ook parlementariër Jhim van Bemmel, die tot een van de mogelijke nieuwe
dissidenten wordt gerekend, bleek in zijn sollicitatiegesprek niet helemaal
eerlijk te zijn geweest. Hij had een veroordeling wegens valsheid in geschrifte
op zijn geweten. De onthullingen waren een horrorscenario voor Wilders, maar hij
kon het zich vanwege de wankele basis van de gedoogconstructie niet veroorloven
rotte appels uit de fractie te gooien. Hij besloot zowel Lucassen als Van Bemmel
slechts een deel van hun portefeuille te ontnemen. Wilders krijgt nu pas
gelegenheid om kaf van koren te scheiden en blijkt de afgelopen jaren het nodige
wantrouwen te hebben gehouden in de nieuwe garde.

Hernandez en Kortenoeven schetsen een beeld van Kamerleden die volledig
buitenspel worden gezet, de discussie in de fractie niet aan durven te gaan en
door hun partijleider zelfs worden vernederd. Hun werd vooraf niets gevraagd
over het breken met de coalitie in het Catshuis, ze hadden geen invloed op het
(concept)verkiezingsprogramma en werden amper serieus genomen. Interne kritiek
is ongewenst. Kortenoeven:  Het is niet de bedoeling dat Kamerleden excelleren.
Als PVV-Kamerlid ben je alleen maar stemvee.

Alle standpunten, verzoeken om mondelinge en schriftelijke Kamervragen moeten
volgens hen aan het  politburo  worden voorgelegd. Daarin zitten naast Wilders,
secondante Fleur Agema, campagneleider Martin Bosma en Europa-woordvoerder Louis
Bontes.  Binnen de partij geldt de vrijheid van meningsuiting alleen voor Geert
Wilders en leden van het politburo , aldus Kortenoeven.  Wij werden ontmoedigd
om vragen te stellen en met nieuwe inzichten te komen. Een visie werd afgewezen,
openlijk belachelijk gemaakt. De helft van de fractie bestaat uit knikeenden.

Al eerder werd duidelijk dat de breuk in het Catshuis voor een groot deel van de
fractie een complete verrassing was.  Een paar PVV-Kamerleden hebben letterlijk
op elkaars schouders zitten te huilen , aldus Hernandez.  Wij zijn volledig
buitenspel gezet en voelden ons verraden. Alles draait om Geert Wilders en hij
houdt met niemand rekening.  Kortenoeven moest het nieuws nota bene van
VVD-collega Han ten Broeke horen, bij een werkbezoek aan Engeland.

Toen zij vier weken geleden het conceptverkiezingsprogramma een half uurtje
mochten inzien en slechts kortstondig de gelegenheid kregen te reageren, was dat
naar eigen zeggen de druppel.  Er werd door Geert Wilders van de helft gezegd
dat het niet kan of niet uitvoerbaar was, maar bijna niemand had kritiek , aldus
Kortenoeven.  Toen besefte ik dat ik daar helemaal niets te zoeken had.
Kortzichtigheid en symboolpolitiek vieren hoogtij bij de PVV.

Ze oordelen vernietigend over de stijl van leidinggeven van Wilders.  De totale
respectloosheid waarop Geert Wilders met mij en andere Kamerleden is
omgesprongen, heeft mij de ogen geopend , aldus Hernandez. Volgens hem was de
partijleider onbereikbaar voor zijn eigen Kamerleden en werden telefoontjes of
mails niet beantwoord.  Maar we kregen wel een mail dat de Efteling jarig was en
wie er met hem mee wilde in de Droomvlucht!

Het interne reilen en zeilen van de PVV is voor de meeste journalisten al jaren
onontgonnen terrein. De partij probeert zijn zaakjes zo veel mogelijk buiten het
zicht van de media en dus van het grote publiek te houden. Dat lukt aardig, daar
de PVV alleen het lid Wilders kent en dus niet net als andere politieke partijen
verantwoording hoeft af te leggen aan de achterban. De PVV-leider is volgens
zijn oude frontsoldaten het zicht op de realiteit verloren.  Geert Wilders weet
niet eens wie Henk en Ingrid zijn, hij leeft in een totaal isolement. Geert is
de feeling met de maatschappij totaal kwijtgeraakt en vervreemd van de
werkelijkheid.

Wilders ontkent de aantijgingen van zijn voormalige pupillen met klem. Volgens
hem zijn ze bang voor hun plek op de kandidatenlijst, die vrijdag bekend wordt
gemaakt.  Als beide heren het idee hadden dat ze bij de top tien zaten, hadden
we dit niet gehad , stelt de PVV-leider. Kortenoeven en Hernandez zouden uit
rancune en frustratie handelen en daarom hun gal spuwen.

Het stond inderdaad vast dat er voor de verkiezingen koppen zouden gaan rollen
bij de PVV. Zo leek Hernandez al bij voorbaat in de gevarenzone te verkeren,
omdat hij in september 2010 een kopstoot zou hebben uitgedeeld aan een ambtenaar
op een Haags terras. De voormalige militair bracht er een nacht voor door in een
Haagse cel en schikte voor 500 euro. Hernandez bezweert dat de vrees voor een
roemloze aftocht niets met zijn besluit te maken heeft.

Tot gisteren was het Hero Brinkman, die de grootste barst in de PVV blootlegde.
In maart voegde hij de daad bij het woord en begon hij na jarenlang geklaag over
het gebrek aan partijdemocratie bij de PVV voor zichzelf. Vlak na Brinksmans
vertrek gingen rond het Binnenhof hardnekkige geruchten dat Lilian Helder en
Roland van Vliet ook moeite hadden met het keurslijf waarin Wilders zijn
Kamerleden zou persen en dat ze overwogen Brinkman achterna te gaan. Beide
parlementariërs ontkenden dat destijds. Intern wordt het duo echter nog steeds
in de gaten gehouden.

Een opvallende andere kandidaat die mogelijk afscheid moet nemen van de
landelijke politiek is Richard de Mos. De solist, die het goed doet in de media,
ligt volgens fractiegenoten niet bij al zijn collega s goed. Wilders zou
overwegen om schoon schip te maken en ook hem te laten sneuvelen. Ook de in
opspraak geraakte Van Bemmel moet vrezen. Wilders gaf gisteren nog aan dat hij
fouten heeft begaan door twee jaar geleden mensen op de kandidatenlijst te
zetten die  niet brandschoon  waren. Grote vraag is of de PVV-leider een goede
wasmachine heeft of de daad bij het woord zal voegen. Als dat laatste gebeurt,
zal er vermoedelijk nog veel meer vuile was buiten worden gehangen.

LOAD-DATE: July 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              107 of 200 DOCUMENTS



                                  De Telegraaf

                              4 juli 2012 woensdag

OVERLEG

SECTION: 1; Blz. 3

LENGTH: 475 woorden


Met Rob Bertholee, hoofd AIVD.

Dag meneer Bertholee. Rutte hier. Mark Rutte.

Dat kan iedereen wel zeggen. Ik moet u daarom een beveiligingsvraag stellen: wat
was het eerste wat uw moeder na uw geboorte zei?

Jammer, ik wilde een meisje.

Heel goed, u bent dus echt de minister-president. Wat kan ik voor u betekenen?

De PVV komt morgen met haar verkiezingsprogramma  Hún Brussel, óns Nederland .
Ik heb daar alvast inzage in gekregen en weet dus dat Wilders vol gas geeft
tegen de EU. Populistischer dan ooit maakt hij Europa tot inzet van de
verkiezingen. Hij kan zijn kreten totaal niet waarmaken, maar ik vrees toch dat
hij daarmee weer heel veel Nederlanders voor zich gaat innemen. U weet nog wat
ik na het mislukken van het Catshuisoverleg tegen hem riep?

Dat herinner ik mij heel goed: ik ga dat partijtje van jou tot de laatste zetel
afbreken.

Als ik nog enigszins geloofwaardig wil blijven overkomen, moet ik dat uiteraard
wel blijven proberen. Maar hoe gaat mij dat lukken? Wilders slaagt er toch
steeds weer in de aandacht op te eisen. En dat terwijl hij staatsgevaarlijk is,
meneer Bertholee!

Maakt u zich geen zorgen, meneer Rutte. De move met agent Brinkman mag dan niet
geheel tot het gewenste resultaat hebben geleid, we hebben nog genoeg ijzers in
het vuur. U denkt toch zeker niet dat Hero Brinkman onze enige undercover in de
PVV-fractie was? Ik hoef maar een kik te geven en er komen anderen in actie.

Op zo n korte termijn?

Natuurlijk. Ik stel voor om eerst onze agenten Wim Kortenoeven en Marcial
Hernandez in te schakelen.

Hernandez? Die van die kopstoot?

Dezelfde. Was ook door ons geregisseerd trouwens, doch dit terzijde.
Onmiddellijk nadat Wilders morgen in Nieuwspoort zijn verkiezingsprogramma heeft
gepresenteerd, zal ik dit duo daar overheen laten komen met een persconferentie
waarin zij hun breuk met de PVV bekendmaken. Vervolgens dienen zij, bij voorkeur
bij Frits Wester, helemaal leeg te lopen over hun ervaringen. Ze weten precies
wat ze moeten roepen. Noord-Korea zal erbij worden gehaald, de megabezuiniging
op Defensie, noem maar op. Ik zal ze zelfs laten beweren dat Wilders geen idee
heeft wie Henk en Ingrid zijn en dat er zeker nog vijf andere PVV ers zijn die
een vertrek overwegen. En let op: Kortenoeven laat ik een traantje plengen. Daar
is hij heel goed in.

Klinkt goed, meneer Bertholee. Toch ben ik bang dat dit niet genoeg is.

Het is nog maar het begin, meneer Rutte. Als Wilders ook deze aanval weet te
pareren, met een veelbetekenende verwijzing naar hun lage plaats op de kieslijst
of zoiets, schakel ik iemand in die de PVV écht in elkaar zal laten storten.

Wie dan?

Dat mag ik helaas niet zeggen.

Zelfs niet tegen mij?

Zelfs niet tegen u. Heeft u overigens één momentje? Op mijn andere lijn komt een
spoedoproep binnen. Hallo, Bertholee hier. Wat? Wie? O, ben jij het, Fleur?

LOAD-DATE: July 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              108 of 200 DOCUMENTS



                                  De Telegraaf

                              3 juli 2012 dinsdag

No more Ann

SECTION: 1; Blz. 11

LENGTH: 353 woorden


Mijn vrouw is al een week met vakantie en nu moet ik ook nog wakker worden
zonder de lieftallige Ann Curry.

Nee, het is niet wat u denkt. Ann Curry is de host van het ontbijtnieuws Today
Show, die me  s ochtends vroeg altijd bijpraatte over het laatste nieuws en,
typerend voor dat soort programma s, de laatste roddels en het weer en verkeer.
Maar daarmee is zij gestopt.

Het vertrek van de 55-jarige presentatrice is al dagenlang nieuws. De Today Show
is een instituut, maar wel een in problemen. De kijkcijfers liepen terug en voor
het eerst sinds 16 jaar haalde concurrent  Good Morning America    van het
andere grote netwerk ABC   betere kijkcijfers. En niet incidenteel, meer dan
vijf weken achterelkaar.

Niet dat  Good Morning  het heel anders doet. Zappend tussen de programma s kom
je negen van de tien keer dezelfde onderwerpen tegen. Beide zitten ook op een
beroemde locatie: ABC op Times Square en de Today Show op Rockefeller Plaza,
waar vaak om zeven uur  s ochtends concerten worden gegeven en het publiek naar
de camera s kan zwaaien met zelfgemaakte posters en andere ludieke zaken. De
sterren die op dat vroeger uur zingen, zijn overigens van wereldformaat. Maroon
5, Justin Bieber, dat soort types. Nieuws is big (show)business in Amerika.

De tv-wereld in de VS is keihard en dus moest er een zondebok worden gevonden en
dat was onze lieve Ann. Volgens kenners ontbrak het aan  chemie  tussen haar en
co-host Matt Lauer. Matt is zo n beetje als onze Mart Smeets een instituut. Hij
had bovendien net een nieuw contract getekend, dus die blijft op de beroemde
Today-bank zitten. Er schuift wel weer een nieuwe dame aan.

In tranen en wat verongelijkt kondigde Curry haar afscheid aan. De waterlanders
vielen overigens niet bij iedereen goed, want zo heel zielig is Curry nu ook
weer niet. Ze krijgt een nieuwe baan bij NBC als nationale en internationale
correspondent en krijgt daarvoor in drie jaar tijd het mooie ronde bedrag van 10
miljoen dollar betaald.

En daar krijgt Jan Modaal, die bij ontslag blij mag zijn met twee weken salaris
als oprotpremie, pas echt tranen van in de ogen.

buitenland@telegraaf.nl

LOAD-DATE: July 2, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              109 of 200 DOCUMENTS



                                  De Telegraaf

                              18 juni 2012 maandag

tragedie Advocaat;
Rijkste voetballand in totale mineur na uitschakeling door armsten van Europa

SECTION: 1; Blz. 9

LENGTH: 756 woorden


WARSCHAU   Dick Advocaat was tot gisteren bondscoach van een land dat bij de
EK-wedstrijden 55 privéjets vol miljardairs en multimiljonairs liet landen op
het vliegveld van Warschau om de dik betaalde Russische vedetten te zien
schitteren. De Nederlander is zaterdagavond uitgeschakeld (0-1) en naar huis
gestuurd door het land met de grootste schulden en de lelijkste voetbalstijl van
Europa. Met de pest in zijn lijf pakte Advocaat daarom gisteren zijn koffers in
het luxe Meridien Bristol hotel van de Poolse hoofdstad.

Met geld is niet alles te koop. Russische tycoons kopen voetbalclubs in alle
hoeken van Europa op. Ze belonen spelers voor hun hobbyclubs in Moskou,
Tsjetsjenië of Sint-Petersburg met miljoenensalarissen en met exorbitante auto
s. Maar in de laatste groepswedstrijd van het Europees kampioenschap maakte het
niet uit wie er geld had of failliet was. Status was onbelangrijk. Tegen alle
logica en voetbalwetten in knalde de glimmende Russische Formule 1-bolide met
300 kilometer per uur tegen een muur op. Het Griekse paard en wagen hobbelt
vrolijk verder naar Gdansk voor de kwartfinale.

Advocaat kon het allemaal moeilijk verkroppen. Hij krijgt nog even de tijd om
vakantie te nemen voordat hij op 1 juli bij PSV aan de slag gaat, maar hij was
er helemaal vanuit gegaan dat hij minimaal bij de laatste vier van Europa zou
komen en dus tot eind juni in Polen en Oekraïne zou verblijven. De Hagenaar leek
geschokt door de stunt van de Grieken.

Op de persconferentie die hij na de uitschakeling door de Grieken gaf, raakte
hij geïrriteerd door de vragen van Russische journalisten, die hem verweten dat
het elftal er tegen Griekenland niet alles aan had gedaan om te scoren.
Advocaat, nijdig:  Of wij niet wilden scoren? Wat moet ik nu met zo n vraag.

Twintig meter verder in het stadion dansten de Griekse spelers nog steeds de
sirtaki. In het zaaltje sprong Advocaat nog net niet uit zijn vel. Tegen de Rus:
Je vraag klopt helemaal niet! Natuurlijk wilden we winnen. Een gelijkspel was
voor ons genoeg, maar met die instelling gingen we niet eens het veld in.

De man met de microfoon deed nog een poging. Herhaalde zijn verwijtende vraag.
Advocaat schudde nog harder met het hoofd.  Van de 45 minuten in de eerste helft
hebben wij 44 minuten de bal gehad. Ondanks dat we niet scoorden, voetbalden we
fantastisch. Dat zij (Grieken, red.) een gratis goal krijgen, is een ander
verhaal. Wees realistisch man! Waar praat je over?

Naar zijn spelers had hij in de kleedkamer, zo zei Advocaat, geen enkel verwijt
gemaakt. Hij had, vertelde hij, de afgelopen twee jaar heerlijk met hen gewerkt.
Zestien wedstrijden ongeslagen en dan zo n nederlaag. Ondanks de uitschakeling
ben ik trots op deze ploeg.  Het aanvallende voetbal van zijn team vond hij
prachtig om te zien. In de eerste wedstrijd tegen de Tsjechen leverde het vier
goals op. Tegen Griekenland ontbrak de creativiteit en killersmentaliteit in het
strafschopgebied. Misschien geen toeval. Zolang de Russen ruimte hebben, wordt
elke ploeg kapot gespeeld. Tegen de Griekse muur, die leek opgebouwd uit door de
banken niet meer gebruikte lege brandkasten, leek geen Russische snijbrander
opgewassen. Advocaat:  Maar wees nu eerlijk, er was toch maar één ploeg die
voetbalde?

Sportief gezien is de aftocht van de Russen een aderlating voor het toernooi. In
hun spoor verlaten ook bijna 50.000 Russische fans de Poolse hoofdstad. Wat
sympathie betreft maalt, buiten de Russen zelf, niemand om het vertrek van de
ploeg van Advocaat.

De Russische spelers zijn zo verwend en voelen zich zo ver boven het gewone volk
staan, dat ze in de afgelopen weken de media buiten de enkele door de UEFA
verplichte vijf minuten-persconferentie geen blik waardig gunden. Dick Advocaat
zal zijn spelers ongetwijfeld anders kennen, maar voor het publiek of
journalisten waren Andrei Arshavin, Konstantin Zyryanov of Viacheslav Malafeev
totaal onbenaderbaar.

In Eindhoven komt Dick Advocaat ook wat dat betreft weer terug in de gewone
wereld.

Griekenland - Rusland 1-0 (1-0).  45. Karagounis 1-0. Scheidsrechter: Eriksson
(Zwe). Gele kaart: Karagounis, Holebas (Gri), Anyukov, Shirokov, Dzagoev,
Pogrebnyak (Rus). Toeschouwers: 55.614. Griekenland:  Sifakis; Torosidis,
Papastathopoulos, Papadopoulos, Tzavellas; Katsouranis, Maniatis; Salpingidis
(83. Ninis), Karagounis (67. Makos), Samaras; Gekas (64. Holebas). Rusland:
Malafeev; Anyukov (81. Izmailov), Berezutski, Ignashevich, Zhirkov; Shirokov,
Denisov, Glushakov (72. Pogrebnyak); Dzagoev, Kershakov (46. Pavlyuchenko),
Arshavin.

LOAD-DATE: June 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              110 of 200 DOCUMENTS



                                  De Telegraaf

                              18 juni 2012 maandag

Griekse tragedie voor Advocaat;
Rijkste voetballand uitgeschakeld door armsten van Europa

SECTION: 1; Blz. 53

LENGTH: 666 woorden


WARSCHAU   Dick Advocaat was tot gisteren bondscoach van een land dat bij de
EK-wedstrijden 55 privé-jets vol miljardairs en multi-miljonairs liet landen op
het vliegveld van Warschau om de dik betaalde Russische vedetten te zien
schitteren. De Nederlander is zaterdagavond uitgeschakeld (0-1) en naar huis
gestuurd door het lang met de grootste schulden en de lelijkste voetbalstijl van
Europa. Met de pest in zijn lijf pakte Advocaat daarom gisteren zijn koffers in
het luxe Meriden Bristol hotel van de Poolse hoofdstad.

Met geld is niet alles te koop. Russische tycoons kopen voetbalclubs in alle
hoeken van Europa op. Ze belonen spelers voor hun hobbyclubs in Moskou,
Tsjetsjenië of Sint Petersburg met miljoenensalarissen en met exorbitante auto
s. Maar in de laatste groepswedstrijd van het Europees kampioenschap maakte het
niet wie er geld had of failliet was. Status was onbelangrijk. Tegen alle logica
en voetbalwetten in knalde de glimmende Russische formule 1-bolide met 300
kilometer per uur tegen een muur op. Het Griekse paard en wagen hobbelt vrolijk
verder naar Gdansk voor de kwartfinale.

Dick Advocaat kon het allemaal moeilijk verkroppen. Hij krijgt nog even de tijd
om vakantie te nemen voordat hij op 1 juli bij PSV aan de slag gaat, maar hij
was er helemaal vanuit gegaan dat hij minimaal bij de laatste vier van Europa
zou komen en dus tot eind juni in Polen en Oekraïne zou verblijven. De Hagenaar
leek geschokt door de stunt van de Grieken.

Op de persconferentie, die hij na de uitschakeling door de Grieken gaf, raakte
hij geïrriteerd door de vragen van Russische journalisten, die hem verweten dat
het elftal er tegen Griekenland niet alles aan had gedaan om te scoren.
Advocaat, nijdig?  Of wij niet wilden scoren? Wat moet ik nu met zo n vraag.

Twintig meter verder in het stadion dansten de Griekse spelers nog steeds de
sirtaki. In het zaaltje sprong Advocaat nog net niet uit zijn vel. Tegen de Rus:
je vraag klopt helemaal niet! Natuurlijk wilden we winnen. Een gelijkspel was
voor ons genoeg, maar met die instelling gingen we niet eens het veld in.

De man met de microfoon deed nog een poging. Herhaalde zijn verwijtende vraag.
Advocaat schudde nog harder met het hoofd.  Van de 45 minuten in de eerste helft
hebben wij 44 minuten de bal gehad. Ondanks dat we niet scoorden, voetbalden we
fantastisch. Dat zij (Grieken, red.) een gratis goal krijgen, is een ander
verhaal. Wees realistisch man! Waar praat je over?

Naar zijn spelers had hij in de kleedkamer, zo zei Advocaat, geen enkel verwijt
gemaakt. Hij had, vertelde hij, de afgelopen twee jaar heerlijk met hen gewerkt.
Zestien wedstrijden ongeslagen en dan zo n nederlaag. Ondanks de uitschakeling
ben ik trots op deze ploeg.   Het aanvallende voetbal van zijn team vond hij
prachtig om te zien. In de eerste wedstrijd tegen de Tsjechen leverde het vier
goals op. Tegen Griekenland ontbrak de creativiteit en killersmentaliteit in het
strafschopgebied. Misschien geen toeval. Zolang de Russen ruimte hebben, wordt
elke ploeg kapot gespeeld. Tegen de Griekse muur, die leek opgebouwd uit door de
banken niet meer gebruikte lege brandkasten, leek geen Russische snijbrander
opgewassen. Advocaat:  Maar wees nu eerlijk, er was toch maar een ploeg die
voetbalde?

Sportief gezien is de aftocht van de Russen een aderlating voor het toernooi. In
hun spoor verlaten ook bijna 50.000 Russische fans de Poolse hoofdstad. Wat
sympathie betreft maalt, buiten de Russen zelf, niemand om het vertrek van de
ploeg van Advocaat.

De Russische spelers zijn zo verwend en voelen zich zo ver boven het gewone volk
staan, dat ze in de afgelopen weken de media buiten de enkele door de UEFA
verplichte vijf minuten-persconferentie geen blik waardig gunden. Dick Advocaat
zal zijn spelers ongetwijfeld anders kennen, maar voor het publiek of
journalisten waren Andrej Arshavin, Konstantin Zyryanov of Vyacheslav Malafeev
totaal onbenaderbaar. In Eindhoven komt Dick Advocaat ook wat dat betreft weer
terug in de gewone wereld.

LOAD-DATE: June 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              111 of 200 DOCUMENTS



                                  De Telegraaf

                              18 juni 2012 maandag

Ruimte voor Griekenland;
EU-BEZUINIGINGSPAKKET MOGELIJK AFGEZWAKT

SECTION: 1; Blz. 17

LENGTH: 743 woorden


BRUSSEL   De onzekerheid in de eurozone duurt nog even voort na een
bloedstollende nek-aan-nekrace tijdens de Griekse verkiezingen. De komende dagen
moet duidelijk worden of er een Griekse coalitie wordt gevormd die de Europese
bezuinigingspakketten accepteert. De eurolanden lijken bereid een nieuw
pro-Europees kabinet een zetje in de rug te geven door de hervormingsafspraken
iets af te zwakken.

De bezuinigingsdoelstellingen zelf zouden buiten de discussie worden gehouden.
Wel valt te praten over verlengde termijnen voor terugbetaling van de leningen
zodat de Grieken meer lucht krijgen. Ook zouden rentepercentages iets verlaagd
kunnen worden, zo melden EU-diplomaten uit de Eurogroep, het overleg van de
zeventien eurolanden. Spanje kreeg onlangs EUR 100 miljard toegezegd om de
bankensector te redden. De voorwaarden voor dit pakket zijn milder dan voor
Griekenland dat in totaal een lening van EUR 240 miljard krijgt toegeschoven.

Door enkele aanpassingen in het Griekse besparingspakket te maken, zou een
nieuwe coalitie makkelijker gevormd kunnen worden en de rust in de eurozone
enigszins terugkeren, is de gedachte bij EU-toponderhandelaars.  Die ruimte is
er, maar het is en blijft een politieke beslissing , wordt gezegd bij de trojka
(het inspectieteam van de ECB, EU en IMF dat Griekenland onder constante
controle heeft).

De Duitse minister Guido Westerwelle (Buitenlandse Zaken) meldde gisteren ook
dat er gepraat kan worden over de Griekse reddingsprogramma s.  De gewone burger
mag niet het slachtoffer worden van de politieke verlamming. Ze hebben al zo
hard geleden door de drastische besparingen , was plots zijn opvallend milde
toon.

Ook voor Angel Gurria, topman van de Oeso, zijn nieuwe onderhandelingen van
groot belang als dit ervoor zorgt dat Griekenland binnen de eurozone blijft.  Ik
wijs enkele aanpassingen die de Grieken meer tijd geven of die meer nadruk
leggen op bepaalde aanpassingen daarom niet af , aldus Gurria, die denkt dat dit
voor Griekenland en de eurozone de beste oplossing is.

Minister De Jager (Financiën) gaf eerder al aan dat er wellicht een aantal
opgelegde bezuinigingen slimmer doorgevoerd kan worden in Griekenland.

De meeste EU-politici hielden voor de stembusgang hun kruit droog en deden geen
toezeggingen. Vooral uit Berlijn en Nederland was strenge taal richting Athene
te noteren.

Nu blijkt dat de conservatieve en pro-Europese partij van Antonis Samaras de
grootste is geworden, lijkt er wat bewogen te kunnen worden. Samaras omarmt het
bezuinigingsplan, maar wil wel onderhandelen om ook de groei in Griekenland aan
te kunnen jagen. De economie ligt compleet op zijn gat en de werkloosheid blijft
oplopen. Er moet nog heel wat gebeuren wil Griekenland genoeg geld verdienen om
de schulden en tekorten rigoureus terug te dringen.

Bij zijn zoektocht naar versoepeling hoopt Samaras een bondgenoot te vinden in
de nieuwe Franse president Hollande, die er al langer op hamert dat Europa de
strenge bezuinigingsregels tijdelijk los moet laten om groei aan te wakkeren. De
Duitse bondskanselier Merkel wil er echter nog niks van weten. Zij vindt dat
bezuinigen groei niet in de weg staat.

Samaras zegt echter meer speelruimte nodig te hebben. Samen met de
socialistische partij Pasok, die het bezuinigingspakket onderschrijft, kan de
conservatief een coalitie vormen die een meerderheid heeft en Griekenland de
komende jaren in rustiger vaarwater brengt.

Het extreemlinkse Syriza zal echter vanaf de oppositiebankjes in hun nek hijgen.
Hun populaire leider Alexis Tsipras wil het besparingsplan in de prullenbak
mikken. Dit leverde hem veel stemmen op.  Het is daarom zaak om de coalitie van
Samaras en Pasok iets te kunnen bieden om ze een vliegende start te geven  , zo
beseffen EU-diplomaten.

De eurolanden weten dat een geflopte formatie in Griekenland grote ellende voor
de hele eurozone kan opleveren. Spanje en ook Italië zullen worden meegetrokken
in de malaise waardoor het voortbestaan van de eenheidsmunt in gevaar komt. Het
is daarom zaak snel te handelen en de harde hand iets te verzachten, is te horen
in Brussel. Maar zes weken geleden gingen de coalitiebesprekingen in Griekenland
ook mis. Het is dus zeker nog geen gelopen race. Bovendien neemt de onvrede
onder de bevolking over de bezuinigingen steeds meer toe en staan er de komende
tijd nog veel meer drastische maatregelen op stapel.

Een aanhanger van het extreemlinkse Syriza ziet zijn partij naast de overwinning
grijpen. foto: reuters

LOAD-DATE: June 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              112 of 200 DOCUMENTS



                                  De Telegraaf

                             13 juni 2012 woensdag

Raad van State toont minachting voor het volk

SECTION: 1; Blz. 6

LENGTH: 984 woorden


De Raad van State vindt dat de voorgestelde versobering van de wachtgeldregeling
voor politici moet worden heroverwogen. Deze Raad, onder leiding van de heer
Donner, is van mening dat gelijkschakeling van politieke ambtsdragers met
gewone  werknemers  niet vanzelf spreekt . Uit de aanduiding  gewone werknemers
blijkt wederom grote minachting jegens het volk, dat met enorme
lastenverzwaringen wordt geconfronteerd. Waar de ontslagregeling voor de
hardwerkende burger wordt versoepeld en ww-uitkeringen beperkt, geldt voor de
dames en heren van de overheid nog steeds een riant wachtgeld voor de duur van
drie jaar en twee maanden. Hoe durf je het lef nog te hebben om hierover te
klagen?

Monique Kemper, Mijdrecht

Steun   Spanje krijgt 100 miljard euro van het Europese steunfonds. Hierin zit
ook een deel Nederlands belastinggeld. Als het ministerie van Financiën 2500
euro aan mij overmaakt, zal ik hiermee de komende vakantie alvast de Spaanse
middenstand ondersteunen.

Jac. Verhoeven, Oisterwijk

Willekeur  Klokkenluider Bos wordt alsnog vervolgd. De reinste waanzin en
willekeur en voor de normaal denkende burger niet meer te volgen. Ad Bos heeft
miljardenfraudes in de bouw onthuld en daarmee meer dan 1 miljard euro aan
boetes binnengebracht. Na jaren van grote ellende wordt hij nu alsnog door
justitie vervolgd. Ditzelfde OM laat moordenaar P. la Serpe in vrijheid
vertrekken, omdat hij andere huurmoordenaars heeft verlinkt. Het Nederlandse
rechtssysteem is de weg kwijt en in de ogen van de burgers onbetrouwbaar.
Justitie hanteert steeds meer Amerikaanse methodieken, maar realiseert zich
kennelijk niet dat ze daardoor ook Amerikaanse toestanden op onze straten
creëren. Daar hebben deze justitiële carrièrejagers zelf weinig last van, maar
de gewone burgers des te meer.

W. de Brouwer, Venlo

Commentaar  Weer een mooie EK-wedstrijd op het EK, Frankrijk-Engeland. Maar met
commentaar van Frank Snoeks. Ruim een kwartier volgehouden, toen naar de Belg
gezapt. Toen had ik intussen wel van alle voetballers en trainers de
geboorteplaats gehoord, de eerste clubs, de volgende clubs, de onderwijzers op
school, alle vriendinnen, de namen van de huisdieren... oké, ik draaf door, maar
weet gelukkig waar ik moet stoppen. Nu Frank nog.

Wouter van Emaus

Wijsheid  Friet verkopen gaat kennelijk zo goed dat je er een villa in Hilversum
van op na kunt houden (Tel. 09/06). Dat is heel mooi. Maar blijkbaar is het niet
genoeg om ook de juiste wijsheid op te doen. Daarvan zou het namelijk getuigen
om in zo n mooie woning en buurt met respect te verblijven. Bij voorbeeld door
naast de eigen luxewoning ook zoiets als een opslagruimte voor het materiaal (de
rijdende patatkraam) bij de hand te hebben. Lang niet alles wat van de rechter
mag, is ook verstandig om te doen.

Hans v.d. Kroef, Hantumhuizen

Zorgcrisis  Volgens een onderzoek van de Landelijke Huisartsen Vereniging zal
het aantal afspraken bij de huisarts in 2025 meer dan verdubbeld zijn (Tel.
12/06). Er dreigt een zorgcrisis, maar vol bravoure stelt LHV-voorzitter Steven
van Eijck  dat in tegenstelling tot de financiële en economische crisis, we deze
(zorg)crisis wél zien aankomen . Mogen we hieruit concluderen, dat in 2025 het
aantal huisartsen dan verdubbeld zal zijn?

M. C. van Rheenen, Voorthuizen

Scheiding  Hierbij wil ik Ruud Gullit proficiat wensen met z n scheiding. Nu kan
zijn vrouw in de P.C. Hooftstraat gaan wonen.

J. Barents

Spitsstrook  Automobilisten durven geen gebruik te maken van de spitsstrook
omdat ze de ononderbroken streep niet over willen. Het is dus duidelijk dat de
spitsstrook verkeerd is ingericht. Wat is er op tegen om ze altijd open te
zetten als een gewone rijstrook. De signalering is toch duidelijk genoeg lijkt
me.

Tuut van Beusekom

Keuze   De Fransen gaan gewoon weer op hun 60e met pensioen als ze op of vóór
hun 18e zijn gaan werken  (Kringen 12/06). Ze hebben dan 42 jaar of meer
gewerkt. Wanneer begint de gemiddelde Nederlander met werken? Tel daar, nou
vooruit, veertig jaar bij op plus zwangerschaps-/vaderschapsverlof plus
sabbaticals plus... Wat wordt dan de pensioengerechtigde leeftijd? Juist! De
keuze is dus: of van je jeugd genieten of van je ouwe dag. Geen moeilijke keuze
lijkt mij, maar het heeft wel zijn consequenties.

Edith Braam, Winterswijk

Geschenken  Tot 2012 bracht Sint-Nicolaas trouw elk jaar door weer en wind zijn
geschenken uit Spanje voor ons Nederlanders. In juni 2012 echter krijgen de
Spanjaarden onder meer van ons Nederlanders 100 miljard euro te leen. Voor wat
hoort wat!

Hub Steinbusch, Beek

Sparen   Een lezeres vraagt zich af wat er mis is met sparen voor zorg op de
oude dag (WUZ 12/06). Niets uiteraard, maar daar moeten wel enkele
kanttekeningen bij worden geplaatst. De regering heeft de mensen altijd
verplicht vanaf dat men ging werken pensioenpremie te laten inhouden voor de
oude dag, waarna de onbetrouwbare regering een greep in de pensioenpotten deed,
mede waardoor men nu in de problemen zit. Bovendien is het inkomen van veel
mensen ontoereikend om te sparen voor de oude dag, al kan de briefschrijfster
zich dat wellicht niet voorstellen.

Ad de Koning,

Almere

Duivel  Tien jaar geleden hebben wij onze ziel (gulden) en zaligheid (soeverein
Nederland) verkocht aan de euro en Europa (de duivel). We zijn alleen vergeten
de kleine lettertjes te lezen: dat tien jaar later de duivel altijd je ziel en
zaligheid komt opeisen. Het wordt tijd om het contract te ontbinden.

M. Gelling,  Amsterdam

Gezond  Iedereen maakt zich zorgen over de toekomstige betaalbaarheid van de
zorg. We moeten terug naar de basis, volgens het CDA, waar de C steeds minder
betekenis lijkt te krijgen. Aan de andere kant stelt men zich zonder blikken of
blozen garant voor EUR 40 miljard aan Europa. In Europees verband klinkt  terug
naar de basis  veel gezonder, maar is kennelijk geen optie. Wellicht omdat onze
politici geen toekomstige baan in de zorg ambiëren.

Cornelis Bakker, Blidsberg

LOAD-DATE: June 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              113 of 200 DOCUMENTS



                                  De Telegraaf

                              11 juni 2012 maandag

Seleção: Drank,  vrouwen en wraak;
 Denen en Nederlanders  worden slachtoffer van valse start Portugal

SECTION: 1; Blz. 7

LENGTH: 667 woorden


SETÚBAL   Helden van de Zee zijn het, Heroís do Mar    maar in tijden van
financiële droogte staat trots voor volk en vaderland even op het tweede plan.
Het Portugese nationale volkslied galmt deze zaterdagavond op de beeldbuis door
de Nova Taberna O Pescador, maar eigenares Luisa Correia heeft even iets anders
aan haar hoofd dan de nationale hymne. Portugezen vormen een onsterfelijk volk,
zo klinkt het. Maar de dood is alleen te vermijden wanneer er dagelijks brood op
de plank komt. En dus is het incasseren van een handjevol euro s van de
clientèle anno 2012 vele malen belangrijker dan A Seleção, zoals de ploeg van
bondscoach Paulo Bento op het westelijk deel van het Iberisch Schiereiland heet.

Onvoorwaardelijk is de liefde voor het Portugese nationale elftal in eigen land
allang niet meer. Deze week werd bekend dat het verblijf in het Poolse Opalenica
wekelijks een kleine 250.000 euro zou kosten. Een nationale discussie op de
televisie en in de dagelijkse sportkranten was het rechtstreekse gevolg. In de
slagschaduw van de eurocrisis heeft de trots voor het Portugees elftal plaats
gemaakt voor gezonde achterdocht. En naijver, dat vooral.

João Pereira moet als taxichauffeur rond zien te komen van een slordige 500 euro
per maand. En dat in een economie waarin de prijs voor iets triviaals als
brandstof nauwelijks afwijkt van, pak  m beet, Nederland. Hij drinkt in de
Taverne van de Visser voor tachtig cent zijn bica , de uitstekende Portugese
koffie, en laat het daar deze avond bij. De bediening in het etablissement loopt
in shirts met rugnummer 12 die door een bierbrouwer, niet geheel toevallig de
hoofdsponsor van de Portugese voetbalbond, zijn verstrekt. Maar de twaalfde man,
nee, dat is Pereira allang niet meer.

Zijn aversie tegen de nationale ploeg laat zich eenvoudig verklaren. Het is een
klassiek geval, zo verduidelijkt de zestiger. Drank en vrouwen hebben de
duurbetaalde vedetten definitief verwijderd van het gewone volk. In de aanloop
naar Euro 2012 verbleef Portugal voor een trainingskamp geruime tijd op
vertrouwde bodem. Maar veel krediet onder de eigen bevolking bouwde de ploeg in
Lissabon niet op.

Supporters werd geen blik waardig gegund. Handtekeningen bleken een schaars goed
voor de trouwe fans. En de inmiddels ook in Portugal geïntroduceerde
uitzwaaiwedstrijd tegen Turkije draaide twee weken geleden uit op een 1-3
nederlaag. Het was de val die volgde op de hoogmoed, weet Pereira. En dat wordt
niet gepikt in een land met een begrotingstekort dat weliswaar aanzienlijk is,
maar nog altijd niet kan tippen aan het ego van sterspeler Christiano Ronaldo.

Portugal - Duitsland 0-1, het is de kroniek van de aangekondigde afstraffing,
klinkt het. Chauvinisme heeft in deze tijden van zware recessie plaats gemaakt
voor eigenbelang. De tijd dat Portugezen met het hoofd in de nek, in de
zogeheten scheerstand, in een restaurant aan tafel zaten te eten omdat de
beeldbuis belangrijker was dan de inhoud van het bord, behoort tot het verleden.
In de Nova Taberna O Pescador winnen de vers gegrilde sardientjes het van de
inzet van Pepe. De karaf met rode wijn op tafel blijkt vele malen belangrijker
dan het rechterbeen van Nani. De nederlaag wordt lijdzaam ondergaan, al groeit
naarmate het eindsignaal nadert merkbaar de onvrede.

Het is de prijs die de Portugese sterren betalen voor hun arrogantie, zegt
Pereira verbitterd. Maar het is bovenal het noodlot van de Denen en de
Nederlanders, voegt hij daar in één adem aan toe. De revanche van de Portugezen
is onvermijdelijk, Oranje is dus gewaarschuwd.  Zij zullen het slachtoffer
worden van deze valse start.

Portugezen zijn immers een onsterfelijk volk, hoe vaak heeft hij het niet
gehoord? En een volkslied liegt toch niet?

In deze Portugese taverne vinden de klanten het eten belangrijker, dan de
prestaties van het nationale elftal. In de huidige crisistijd worden de hoge
salarissen en het ego van vedetten als Cristiano Ronaldo (inzet) niet langer
gepikt door de Portugese supporters.

FOTO S:

Telegraaf & AFP

LOAD-DATE: June 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              114 of 200 DOCUMENTS



                                  De Telegraaf

                              11 juni 2012 maandag

Drank, vrouwen en wraak;
 Denen en Nederlanders worden slachtoffer van valse start Portugal

SECTION: 1; Blz. 53

LENGTH: 623 woorden


SETÚBAL   Helden van de Zee zijn het, Heroís do Mar    maar in tijden van
financiële droogte staat trots voor volk en vaderland even op het tweede plan.
Het Portugese nationale volkslied galmt deze zaterdagavond op de beeldbuis door
de Nova Taberna O Pescador, maar eigenares Luisa Correia heeft even iets anders
aan haar hoofd dan de nationale hymne. Portugezen vormen een onsterfelijk volk,
zo klinkt het. Maar de dood is alleen te vermijden wanneer er dagelijks brood op
de plank komt. En dus is het incasseren van een handjevol euro s van de
clientèle anno 2012 vele malen belangrijker dan A Selecao, zoals de ploeg van
bondscoach Paulo Bento op het westelijk deel van het Iberisch Schiereiland heet.

Onvoorwaardelijk is de liefde voor het Portugese nationale elftal in eigen land
allang niet meer. Deze week werd bekend dat het verblijf in het Poolse Opalenica
wekelijks een kleine 250.000 euro zou kosten. Een nationale discussie op de
televisie en in de dagelijkse sportkranten was het rechtstreekse gevolg. In de
slagschaduw van de eurocrisis heeft de trots voor het Portugees elftal plaats
gemaakt voor gezonde achterdocht. En naijver, dat vooral.

João Pereira moet als taxichauffeur rond zien te komen van een slordige 500 euro
per maand. En dat in een economie waarin de prijs voor iets triviaals als
brandstof nauwelijks afwijkt van, pak  m beet, Nederland. Hij drinkt in de
Taverne van de Visser voor tachtig cent zijn bica , de uitstekende Portugese
koffie, en laat het daar deze avond bij. De bediening in het etablissement loopt
in shirts met rugnummer 12 die door een bierbrouwer, niet geheel toevallig de
hoofdsponsor van de Portugese voetbalbond, zijn verstrekt. Maar de twaalfde man,
nee, dat is Pereira allang niet meer.

Zijn aversie tegen de nationale ploeg laat zich eenvoudig verklaren. Het is een
klassiek geval, zo verduidelijkt de zestiger. Drank & Vrouwen  Copos e Meninas
hebben de duurbetaalde vedetten definitief verwijderd van het gewone volk. In de
aanloop naar Euro 2012 verbleef Portugal voor een trainingskamp geruime tijd op
vertrouwde bodem. Maar veel krediet onder de eigen bevolking bouwde de ploeg in
Lissabon niet op.

Supporters werden geen blik waardig gegund. Handtekeningen bleken een schaars
goed voor de trouwe supporters. En de inmiddels ook in Portugal geïntroduceerde
uitzwaaiwedstrijd tegen Turkije draaide twee weken geleden uit op een 1-3
nederlaag. Het was de val die volgde op de hoogmoed, weet Pereira. En dat wordt
niet gepikt in een land met een begrotingstekort dat weliswaar aanzienlijk is,
maar nog altijd niet kan tippen aan het ego van sterspeler Christiano Ronaldo.

Portugal   Duitsland 0-1, het is de kroniek van de aangekondigde afstraffing,
klinkt het. Chauvinisme heeft in deze tijden van zware recessie plaats gemaakt
voor eigenbelang. De tijd dat Portugezen met het hoofd in de nek, in de
zogeheten scheerstand, in een restaurant aan tafel zaten te eten omdat de
beeldbuis belangrijker was dan de inhoud van het bord, behoort tot het verleden.
In de Nova Taberna O Pescador winnen de vers gegrilde sardientjes het van de
inzet van Pepe. De karaf met rode wijn op tafel blijkt vele malen belangrijker
dan het rechterbeen van Nani. De nederlaag wordt lijdzaam ondergaan, al groeit
naarmate het eindsignaal nadert merkbaar de onvrede.

Het is de prijs die de Portugese sterren betalen voor hun arrogantie, zegt
Pereira verbitterd. Maar het is bovenal het noodlot van de Denen en de
Nederlanders, voegt hij daar in één adem aan toe. De revanche van de Portugezen
is onvermijdelijk, Oranje dus gewaarschuwd.  Zij zullen het slachtoffer worden
van deze valse start.   Portugezen zijn immers een onsterfelijk volk, hoe vaak
heeft hij het niet gehoord? En een volkslied liegt toch niet?

LOAD-DATE: June 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              115 of 200 DOCUMENTS



                                  De Telegraaf

                              9 juni 2012 zaterdag

Sparen voor zorg, terwijl gewoon sparen al niet kan?

SECTION: 1; Blz. 2

LENGTH: 917 woorden


Volgens de Raad voor de Volksgezondheid en Zorg moeten we gaan sparen voor de
zorg op onze oude dag! Hoezo, sparen voor zorg als gewoon sparen al tot de
onmogelijkheden behoort? Het salarispeil van de leden van deze raad ligt dan ook
waarschijnlijk ver verwijderd van dat van Jan Modaal en ja, dan krijg je
wartaal.

Ruud van Aalst,

Woudenberg

Medicijnen  Het zat eraan te komen dat de solidariteit in de gezondheidszorg op
de schop zou gaan. Volgens de Raad voor de Volksgezondheid en Zorg (RVZ) zijn de
kosten binnenkort niet meer op te brengen als ouderen zich niet extra verzekeren
of zelf sparen voor gezondheidsproblemen op hun oude dag. Dit probleem is simpel
op te lossen als de RVZ ons als burgers medicijnen verschaft die ons in staat
stellen, in overleg met dierbaren en naasten, zelf te bepalen wanneer voor ons
het leven voltooid of ondraaglijk is. En daar moeten politici en hulpverleners
zich niet mee bemoeien.

Pim P. Stegenga,

Arnhem

Kommer en kwel   In de toekomst ben je inderdaad verzekerd van werk in de zorg
(Tel. 07/06). Op dit moment echter niet. Er is momenteel een overschot aan
verpleegkundigen; op elke vacature komen wel 7 verpleegkundigen af. De
werkgevers hebben het voor het uitkiezen; er wordt dan soms ook beknibbeld op
het salaris, want voor jou staan nog veel anderen te trappelen voor de baan. Tel
daarbij op dat overal in de gezondheidszorg flink bezuinigd moet worden.
Flexwerkers en uitzendkrachten komen nauwelijks nog aan bod. Momenteel is het
kommer en kwel in de zorg.

Astrid Roijen, Amsterdam

verpleegkundige

Dronkenlappen  Islamitische organisaties en moskeeën in Den Haag hebben een
kliklijn tegen dronkenlappen geopend. Waarmee bemoeien die islamieten zich? Mag
ik, als Nederlandse christen, alsjeblieft zo vaak als ik wil bezopen in mijn
eigen, ooit christelijke, Schilderswijk rondlopen? Bedekte invoering van de
sharia in een, ooit, puur Haagse wijk. En wat hebben islamieten met míjn
dronkenschap te maken?

HuibHzn Steketee,  s-Gravenhage

Verspilling  Nadat mijn schoonvader onlangs was overleden, moest zijn huis
worden uitgeruimd. De hoeveelheid onaangebroken verbandmiddelen en medicijnen
was onvoorstelbaar, vuilniszakken vol. Bijna alles moet worden weggegooid, wat
een verspilling. Apothekers, huisartsen en de farmacie varen er wel bij. Laten
we daar eens naar kijken als we het hebben over bezuinigingen in de zorg. Laten
de artsen voor twee weken recepten uitschrijven en niet voor jaren.

N.D. Wezelman, Soest

Ali Baba  Ware het zo dat Ali Baba een politieke partij zou hebben, dan zou ik
daar zeker op stemmen. Immers, hij heeft maar 40 rovers.

P. de Geus, Lienden

Gevangenis  Nederland heeft 1,5 miljoen uitgegeven aan een gevangenis in
Puntland (Somalië). Een gebouw van leem. De ambtenaar die dit heeft uitbesteed
moet eigenlijk als eerste de bak in. Waar haalt hij het vandaan om 1,5 miljoen
euro te besteden in een land waar een werknemer 1 dollar per dag verdient, en
waar de stenen op de plaats worden gemaakt van klei en water.

De Jonge, Giethoorn

Impopulair  Diederik Samsom heeft het PvdA programma voor de komende
verkiezingen bekendgemaakt. Kort gezegd betekent het dat er geen impopulaire
maatregelen zullen worden genomen en dat de bezuinigingen tot nader order worden
uitgesteld. Deze plannen gaan dus direct tegen de eisen van de EU in. Eisen die
keihard zijn en ook niet zonder boetes zullen blijven. Hiermee wordt de kiezer
door de PvdA gepaaid omdat andere partijen wél impopulaire maatregelen willen en
durven nemen. Dit betekent dus dat de staatsschuld steeds meer zal oplopen als
de PvdA haar zin krijgt, met alle gevolgen voor de toekomst, want die schulden
moeten een keer worden afbetaald. Op korte termijn lijkt het dus niet verkeerd
om op de PvdA te stemmen, maar in de toekomst zullen de gevolgen zeer zuur zijn.

Jacob de Weijze,Marken

Kinderen   Van de PvdA mag de kiesgerechtigde leeftijd naar 16 jaar. Logisch,
deze onvolwassen kinderen zijn ook grote voorstanders van minder werken, meer
verdienen en vooral niet naar de toekomst kijken, dus potentieel linkse kiezers.

J. van de Water,

Voorburg

Hoedje  In de reeks Oranjeattributen heeft ook het voorspelhoedje zijn intrede
gedaan. Je kunt er de wedstrijden mee voorspellen. Heel onschuldig. Maar wordt
de klemtoon op  voor  gelegd, dan krijgt het hoofddeksel een heel wat minder
onschuldige lading. Goedgemutst, dat wel!

Piet van Dijk, Bergen op Zoom

Euforie  Terwijl heel Nederland in een euforie verkeert omdat het EK voetbal
begint, heeft er in Syrië weer een afschuwelijke moordpartij plaatsgevonden. We
kijken ernaar en sparen ondertussen  geluksvogeltjes . We verschuilen ons achter
de boycot van China en Rusland, die zich niet willen bemoeien met  interne
aangelegenheden en wassen onze handen in onschuld. Hoe is dat in vredesnaam
mogelijk.

Jan Breeschoten, Koekange

Commotie  Met de commotie die steeds ontstaat na de verstrekking van exorbitante
ontslagvergoedingen bij niet functioneren, wordt weinig gedaan. De politiek
schreeuwt, maar al met al wordt er weinig wol gesponnen. De gewone man die dit
wekelijks moet lezen, krijgt een misselijkmakend gevoel in de onderbuik.

F. van Berkel,

Tilburg

Sociaal  Laat al die vertrekkende, sociale, meevoelende politici die nu
gebruikmaken van hun riante wachtgeld, nu eens afzien van die vertrekregeling
t.b.v. van al die mensen die door de bezuinigingen in grote problemen
zijn/komen. Dát is sociaal voelend. Ook die verkorting van 10 maanden is een
lachertje voor al die mensen die wegbezuinigd zijn/worden.

A.E. Toornstra, Franeker

LOAD-DATE: June 8, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              116 of 200 DOCUMENTS



                                  De Telegraaf

                              9 juni 2012 zaterdag

Bill Clinton: Zege of  zorg voor Obama?

SECTION: 1; Blz. 9

LENGTH: 497 woorden


NEW YORK, zaterdag Is Bill Clinton nu het geheime wapen van Barack Obama of een
ongeleid projectiel dat de campagne van de president kan torpederen? Dat is de
vraag nadat de oud-president enkele uitspraken deed die de verkiezingsboodschap
van Obama ondermijnden.

Waar Hillary Clinton zich steevast loyaal ten opzichte van de huidige president
opstelt, daar gaat echtgenoot Bill een beetje zijn eigen gang. Hij vindt ook dat
hij dat als inmiddels zeer populaire ex-president kan maken. Maar met zijn
opmerkingen dat hij tegen het terugdraaien van de belastingverlagingen is die
George Bush ook voor de rijken doorvoerde, ging hij toch te ver. Daar strijdt
Obama al maanden voor. Clinton krabbelde daarop terug. Het was allemaal een
misverstand. Excuses dus.

Koers  Het was niet de eerste keer dat Clinton een eigen koers voer. Hij liet
ook duidelijk blijken dat hij niets zag in de aanvallen op Romney en diens
verleden bij  investeringsmaatschappij Bain Capital waarbij Obama zijn
Republikeinse uitdager wegzet als een gemene kapitalist die niets heeft met de
gewone man. Clinton vond dat de partij zich moest concentreren op de loopbaan
van Romney als gouverneur van Massachusetts. Hij loofde zelfs de loopbaan van
Romney bij Bain Capital.

Die opmerkingen werden nog als goedbedoeld strategisch advies weggewuifd, maar
nu Clinton opnieuw eigenzinnig bleek, duiken de complottheorieën alweer op. Zo
zou hij liever niet zien dat Obama wordt herkozen, omdat dit de kansen voor zijn
vrouw om president te worden in 2016 zou vergroten. Dat Hillary zegt niet te
willen, doet er volgens de aanhangers van deze complottheorie niet toe. Bill wil
wel terug naar het Witte Huis.

Meer voor de hand ligt dat Clinton weinig ziet in de aanvallen op het
zakenverleden van Romney. Hij was de Democraat die Wall Street de hand reikte en
is veel meer een man van het midden dan Obama. Daarnaast hangt Clinton
regelmatig rond in de kringen van risico-investeerders zoals Romney. Zij zijn de
grootste sponsors van zijn Clinton Foundation, waarmee hij goede doelen
nastreeft.

Bovendien is Clinton niet vies van het grootkapitaal. Met toespraken, vaak in de
zakenwereld, haalt hij jaarlijks miljoenen op. Dat bedrag wordt sinds hij
president af is geschat op zeker 65 miljoen dollar.

Het politieke dier Clinton wil graag de agenda (mee)bepalen. Met zijn
opmerkingen over de belastingverlaging heeft hij zijn hand een beetje
overspeeld. De  comeback kid  zal daar echter niet al te zeer mee zitten. Hij
weet dat als er een Democraat in de problemen zit, hij zal worden opgeroepen.
Obama kan niet om hem heen en dat weet Clinton. De oud-president zal dus blijven
opdraven en zich wat meer aan het script houden, als dat tenminste niet te ver
van zijn eigen ideeën ligt.

De populaire oud-president Bill Clinton lijkt zich weinig aan te trekken van de
campagnestrategie van Barack Obama. Met zijn soms onhandige uitspraken zit
Clinton hem dwars. Bewust of onbewust, daar zijn de meningen over verdeeld.
foto: REUTERS

LOAD-DATE: June 8, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              117 of 200 DOCUMENTS



                                  De Telegraaf

                             7 juni 2012 donderdag

Frau Merkel zoekt contact

SECTION: 1; Blz. 13

LENGTH: 295 woorden


door Rob Savelberg BERLIJN, donderdag Om Duitsland klaar voor de toekomst te
maken, wil Angela Merkel beter naar haar burgers luisteren. Net als in Amerika
organiseren onze oosterburen sinds kort ontmoetingen waarbij de bondskanselier
direct met het gewone volk kan praten. Zonder dat ze van tevoren weet wat voor
vragen op haar worden afgevuurd. Zoals gisteren in Berlijn.

Hoe kan het nou dat mijn schooldiploma niet in iedere Duitse deelstaat hetzelfde
waard is?  vroeg een gymnasiaste uit Sindelfingen zich verbijsterd af.  Dat
heeft te maken met ons federalisme, dat in de grondwet is vastgelegd. De
deelstaten verzorgen het onderwijs, daar kan ik niets aan veranderen. Ik weet
dat elke verhuizing een drama is. Maar een diploma uit Flensburg zou inderdaad
moeten kunnen concurreren met dat uit München , aldus de goedgeluimde
regeringschef.

Merkel doet wat niemand doet, namelijk zonder omweg met de burgers spreken
terwijl je niet weet wat gevraagd wordt. Dat is een risico. Bij Obama s
zogenaamde  Town Hall Meetings  wordt alles van tevoren afgesproken. Bij ons
niet , zegt de Nederlandse ex-minister Aart de Geus, de nieuwe topman van de
invloedrijke Bertelsmann-stichting, die de 140 burgers gisteren voor de
ontmoeting had uitgenodigd.

Merkel wil dat Duitsland zo rijk blijft als het nu is, verklapte ze. De
Oost-Duitse christendemocrate vreest dat grote markten als China en India op den
duur betere auto s bouwen en dan geen Duitse BMW s en Mercedessen kopen.  De
wereld is hard. We moeten niet bang zijn voor verandering, maar juist open en
flexibel.  Daarbij hoort drie tot vier keer verhuizen voor een nieuwe baan.

Ook pleitte Merkel voor minder materialisme.  De kwaliteit van tijd is
belangrijker dan de kwantiteit van goederen.

Angela Merkel

....luisteren

LOAD-DATE: June 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              118 of 200 DOCUMENTS



                                  De Telegraaf

                             7 juni 2012 donderdag

Dom

SECTION: 1; Blz. 3

LENGTH: 217 woorden


Helemaal terecht dat het onzalige plan om hardwerkende forenzen met een
pennenstreek van hun reiskosten te beroven voorlopig de ijskast ingaat.
Politieke partijen met voorop de VVD hebben zich niet gerealiseerd hoe
onrechtvaardig de voorgestelde ingreep is voor automobilisten, met en zonder
auto van de zaak. Want de financiële aanslag op de portemonnee voor de
werknemers die moeten reizen naar hun werk zou individueel enorme gevolgen
hebben.

Een ronduit onverantwoord en dom besluit, waarvan de gevolgen niet zijn te
overzien.

Ook de beschuldigingen over en weer wie met dit idee is gekomen, levert geen
enkel soelaas op. Partijen kunnen 12 september hun standpunt aan de kiezer
voorleggen. Dat is wel zo rechtvaardig. Daarna wordt wel duidelijk wat het
electoraat er van vindt.

Dat ontslaat het kabinet echter niet van de plicht om voor het gat van 1,3
miljard euro dat hierdoor wordt geslagen in de rijksbegroting dekking te zoeken.
De oplossing ligt hier voor de hand. Snij in eigen vlees, kort bijvoorbeeld op
ontwikkelingssamenwerking, de vetgemeste publieke omroep, subsidies, schrap
overbodige overheidsinstanties, en verhoog niet de lasten voor hardwerkende
burgers. Uitgerekend zij zorgen ervoor dat de economie blijft draaien. Als dank
krijgen ze een strafkorting omdat ze naar hun werk gaan.

LOAD-DATE: June 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              119 of 200 DOCUMENTS



                                  De Telegraaf

                              5 juni 2012 dinsdag

Politiekosten dood in pot

SECTION: 1; Blz. 19

LENGTH: 338 woorden


Van onze speciale verslaggever   ZEIST   De KNVB en de profclubs luiden de
noodklok over het voornemen om de politiekosten door te berekenen aan de
profclubs. VVD, CDA, D66, GroenLinks en de ChristenUnie hebben op basis hiervan
in het Lenteakkoord een besparing van circa 30 miljoen euro ingeboekt.  Dit
hangt als een zwaard van Damocles boven het betaalde voetbal , aldus directeur
betaald voetbal Bert van Oostveen van de KNVB.  De totale schuld van de clubs
uit het betaalde voetbal bedroeg vorig seizoen 52 miljoen euro. Dat proberen we
door drastische bezuinigingen terug te dringen, maar als je daar 30 miljoen euro
bij op moet tellen, is dat de dood in de pot.

De KNVB heeft met het oog op de naderende verkiezingen een rondje langs de
politieke partijen gemaakt om te benadrukken, dat dit plan rampzalige gevolgen
heeft voor het profvoetbal. Van Oostveen:  Het bekt natuurlijk wel lekker om het
rijke voetbal aan te pakken, Henk en Ingrid zal het ongetwijfeld bevallen, maar
het is symboolpolitiek. Jammer genoeg steunt op dit moment een kamermeerderheid
dit onzalige plan. Als het aan ons ligt, gaan we inzetten op een verdere
reductie van de politie-inzet rond wedstrijden.

Van Oostveen zet bovendien grote vraagtekens bij de uitvoerbaarheid van een
doorberekening van de politiekosten.  We weten precies hoeveel politie-inzet er
is in de stadions en dat is per seizoen voor maximaal 2,5 miljoen euro. Daarom
vragen we ons af waar dat bedrag van 30 miljoen euro vandaan komt? Daar zal dan
ook de politie-inzet buiten de stadions bij zijn geteld, maar tot hoever gaat
dat? Je zult een flink ambtelijk apparaat nodig hebben om dat allemaal te
berekenen. Mocht het ooit zover komen, dan zal het principe  wie betaalt,
bepaalt  moeten gelden. Het kan niet zo zijn, dat de burgemeester om een
comfortabel gevoel te hebben extra veel politie op de been brengt en een club
daarvoor financieel opdraait.

De KNVB en de clubs luiden de noodklok over het plan de extra politiekosten door
te berekenen aan de clubs. FOTO: AB BLAUW

LOAD-DATE: June 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              120 of 200 DOCUMENTS



                                  De Telegraaf

                              4 juni 2012 maandag

Vorkje prikken met Obama;
Acteurs in Hollywood steunen verkiezingscampagne president

SECTION: 1; Blz. 7

LENGTH: 365 woorden


NEW YORK, zaterdag Hollywood loopt zich het vuur uit de sloffen voor president
Obama. Zeker sinds Obama het homohuwelijk omarmde, is het enthousiasme in
Tinseltown  voor de president weer fors toegenomen.

Geen trouwere vriend dan acteur George Clooney die onlangs een diner
organiseerde dat 15 miljoen dollar opbracht voor de campagnekas van de
president. Een record voor één avond.

Dat moet ik ook kunnen , zal Sex in the City-ster Sarah Jessica Parker hebben
gedacht. Om zeker te zijn dat er genoeg rijke sterren komen, heeft ze ook nog
Bill Clinton voor een etentje bij haar thuis uitgenodigd.

Het  gewone  volk wordt ook niet vergeten. Wie drie dollar of meer stort in de
oorlogskas  van Obama maakt via een loting kans een vorkje mee te mogen prikken.
Dat is een koopje, want de sterren dienen tienduizenden dollars mee te brengen
om aan te mogen schuiven.

Het lijstje van sterren dat voor Obama kiest, is indrukwekkend. Van de in
politiek geïnteresseerde Clooney, waarvan velen hopen dat hij ooit net als
Ronald Reagan de stap van acteur naar president zal maken, mag dat worden
verwacht. Maar ook de actrice Eva Longoria haalde onlangs een slordige 200.000
dollar op voor Obama.

Ook Will Smith, Spike Lee, Will Ferrell en Tom Hanks sloven zich voor de
president uit.

Obama loopt niet alleen in verkiezingstijd de deuren plat in Hollywood en het
daarmee verbonden  tv-land . Hij en Michelle schuiven regelmatig aan in de
talkshows van Jay Leno, David Letterman en het ochtendpraatprogramma The View.
De president stelt dat hij door de aanwezigheid in dit soort programma s zijn
boodschap beter kwijt kan aan het grote publiek.

Geflirt van presidenten met Hollywood is natuurlijk niet nieuw. Richard Nixon
genoot van zijn diners met John Wayne. De eerste gast van president Hoover op
het Witte Huis was Louis B. Mayer, de filmproducent die wordt gezien als de
uitvinder van het  sterrensysteem  in Hollywood. Dat John F. Kennedy graag
Marilyn Monroe in het Witte Huis (inclusief de slaapkamer) had, is ook geen
geheim meer.

Het links georiënteerde Hollywood heeft doorgaans een voorkeur voor
Democratische presidenten.

Acteur George Clooney in gesprek met president Barack Obama. foto: BRUNOPRESS

LOAD-DATE: June 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              121 of 200 DOCUMENTS



                                  De Telegraaf

                              2 juni 2012 zaterdag

Stuur mij maar naar de maan ;
MICHIEL MOL

SECTION: 1; Blz. 3

LENGTH: 1339 woorden


HET INTERVIEW                              De commerciële ruimtevaart komt tot
leven. Ook Jan met de pet kan straks de aarde vanuit het heelal bekijken. Al
kost dat vooralsnog wel een flinke duit. Ondernemer Michiel Mol is één van de
dragende krachten achter Space Expedition Curaçao (SXC). Met Ben Droste en Harry
van Hulten   beiden oud-jachtvliegers van de Koninklijke Luchtmacht   opent de
polderpionier uit Blaricum de deur naar de sterren.  Vergeet the sky, space is
the limit!

Het Nederlandse project steekt dat van miljardair en Virgin Atlantic-baas sir
Richard Branson naar de kroon. Precies een maand voordat nationale
knuffelkosmonaut André Kuipers terugkeert van zijn lange verblijf in het ISS
ruimtestation legt Michiel Mol (42)   groot, bekend én rijk geworden met
internetbedrijf Lost Boys   uit waarom hij zo onvoorwaardelijk gelooft in het
toegankelijk maken van het heelal.

Klinkt soft, maar een mens verandert als hij daarboven is geweest. Alle
vijfhonderd astronauten en kosmonauten keerden terug als ambassadeurs van onze
aarde. Hoogste tijd voor gewone stervelingen die ervaring te delen.

Nederland omarmt André Kuipers. Ook één van uw helden?   Zeker! Ik was in
Noordwijk, bij de Europese ruimtevaartorganisatie ESA, toen hij per Soyoez
vanuit Kazachstan werd gelanceerd. In augustus hoop ik hem persoonlijk te
ontmoeten. Ruimtevaarder worden, dat is toch de ultieme droom. Wij merken het
aan de reserveringen voor onze reizen. Het zijn niet alleen de puissant rijken
van deze wereld die inschrijven. Vrouwen, ouderen die de maanlanding van de
Apollo 11 in 1969 op tv hebben gezien, mensen die extreme sporten beoefenen,
luchtvaartenthousiastelingen. Ze zitten er allemaal bij.

Het klinkt misschien calvinistisch, maar toch: instappen kan alleen na een
slordige 72.000 euro te hebben overgemaakt    Arabieren, voor wie geld geen punt
is, kochten tickets. Maar er is ook een Nederlandse huisarts die zijn leven lang
al spaart voor een tocht naar de ruimte. Of een student, bezig met allerlei
acties om geld in te zamelen voor de reis der reizen. Britten hebben er een
mooie uitdrukking voor:  Others talk the talk, we walk the walk  . Erbij willen
zijn en daarvoor alles opzijzetten! Adembenemend avontuur anno 2014, want dan
gaan we voor het eerst met passagiers omhoog. Prachtig toch, dat zo n uitdaging
in deze tijd nog bestaat?

Michiel Mol komt uit een ondernemersnest pur sang. Zijn vader, Jan Mol, was
oprichter en eigenaar van Volmac, succesvol softwarebedrijf. Michiel studeerde
informatica aan de Rijksuniversiteit Leiden en richtte met vrienden zijn eigen
internetonderneming op. De concurrentie snakte naar adem, want Lost Boys zou een
wereldspeler worden. Beursgenoteerd, meer dan 2000 werknemers in twintig landen
en een omzet   vorig jaar   van 197 miljoen euro. Mol stond jaren aan het hoofd
van het concern, maar ontdekte dat die functie van bestuursvoorzitter niet zijn
ding was.

Ik ben ondernemer, geen manager. Daarom heb ik op die plek een man met grijze
haren gezet  Hij doet zijn werk fantastisch. Ik ben nog wel adviseur en grootste
aandeelhouder van Lost Boys. De eerste kwartaalcijfers van 2012 waren weer
geweldig; meer dan tien procent groei. Onze grootste kantoren staan in Londen en
New York. En daar zijn   ondanks de crisis   digitale reclamebureaus als het
onze nog steeds goed nieuws.

In de wandelgangen heet het: Michiel Mol omringt zich met de beste spelers in de
branche en kan daarom floreren. Jaloezie uit de Lage Landen?   Nee hoor, waar!
Ooit dacht ik een heel goede programmeur te zijn. Tot ik de echte toppers
tegenkwam. Stel, ik ben een acht. Dan wil je negens om je heen. Die weer tienen
elders weghalen. Ik heb mijn succes aan anderen te danken, zeker. Zo ging het
ook met ons bedrijf Guerrilla Games. Ik kan geen computerspelletjes maken, dat
is een heel bijzondere tak van sport.

Sony kocht Guerrilla Games in 2006. Trots op dat succes?   Ja, absoluut. Het
werd Killzone van PlayStation. Ik eiste wel dat het bedrijf verder zou groeien
en in Amsterdam zou blijven. Zo is het ook gegaan. Hoogtepunt in mijn loopbaan.
Tot heden.

En het dieptepunt?   De enorme verliezen die ik heb moeten incasseren door
deelname in het toenmalige Spyker Formule 1-team. Zakelijk gezien mijn grootste
en duurste fout. Eerst sponsorden we met Lost Boys de coureurs Jos Verstappen
en, later, Christijan Albers. Gelukkig kwam uiteindelijk de Indiase zakenman
Vijay Mallya op ons pad en werd Spyker F1 omgedoopt in Force India. Ze werden
vorige week 7e en 8e tijdens de Grand Prix van Monaco. Punten dus. Prachtig!

Van pionier op internet naar een voortrekkersrol in de ruimtevaart. Wanneer
vliegt u zelf richting sterren?   Zo snel mogelijk. Ik heb zes jaar geleden, als
één van de eersten, geboekt bij Virgin Galactic, project van Richard Branson.
Inderdaad, 200.000 dollar voor een kaartje  Het is nog niet duidelijk wanneer
Branson omhooggaat. Dat kan eind volgend jaar zijn of begin 2014. Dat laatste
scenario komt al dicht in de buurt van onze eigen passagiersvluchten.

Want het werk aan de Lynx, ruimtevaartuig van Space Expedition Curaçao, vordert
volgens schema?   De vier kleine raketmotoren van de Lynx zijn revolutionair,
het concept is compleet anders dan dat van Virgin Galactic. Wij maken gebruik
van gewone vliegtuigkerosine, Branson doet het met vaste brandstofcellen. Wij
landen, tanken en stijgen weer op. Vier keer dagelijks, 5000 vluchten lang. De
piloot kan de motoren van de Lynx tijdens de zweefvlucht terug naar aarde
aanzetten, mocht hij van koers moeten wijzigen. Starten, stoppen, herstarten.
Klinkt doodnormaal, maar is voor een raket bijzonder. De motoren zijn al
duizenden uren getest, ingebouwd in kleine vliegtuigen. Met 75 vluchten per jaar
lijden we geen verlies. Alles daarboven betekent winst.

Hoeveel betalende passagiers zijn er, even afgezien van al die bekende
Nederlanders die SXC de ruimtedoop wil geven?   We zijn 12 april vorig jaar
begonnen met de verkoop van twee soorten tickets.  Founders , die het bedrag van
95.000 dollar   door crisis en koersval op dit moment omgerekend ruim 72.000
euro   in één keer en vooruit storten. En gewone passagiers, die een aanbetaling
doen. Onder de eerste honderd  founders  wordt geloot. De winnaar mag als eerste
het heelal in. Er zijn nu 65 SXC reizen verkocht. We liggen op schema.

In de Lynx van Space Expedition Curaçao zit één passagier naast de
astronaut/piloot, een actievere beleving dan bij Virgin Galactic. Het
ruimtevaartuig van Richard Branson hangt onder een groot  moedervliegtuig . Pas
op grote hoogte wordt de raket losgelaten en begint de vlucht door de dampkring.
Met zes passagiers achterin het toestel, net als in een
huis-tuin-en-keuken-Boeing of -Airbus.

Bij SXC is spaceshuttleveteraan Rick Searfoss chef-testvlieger van de in
Californië ontwikkelde Lynx. Op termijn komen daar nog drie piloten bij. Aan
belangstelling vanuit NASA-kringen geen gebrek. Met dank aan de
miljardenbezuinigingen op het Amerikaanse ruimtevaartprogramma en het stilleggen
van de spaceshuttlevloot.

Twee grote spelers, een ruimtewedloop als ooit tussen Russen en Amerikanen?
Het gaat er absoluut niet om wie de eerste is. Branson kan uiteindelijk
misschien wel 4000 passagiers per jaar meenemen, wij maximaal 850. Dit is een
ongelooflijke groeimarkt, daarvan ben ik overtuigd. Hier gaan straks honderden
miljarden euro s in om. Dan is het maar beter er vanaf het prille begin bij te
zijn. Net als ooit in de burgerluchtvaart. Toen speelde Nederland met Fokker en
KLM ook een voortrekkersrol. Dat willen we opnieuw.

Stel in 2022 zijn vluchten naar Mars mogelijk. Reisduur: twee jaar. Schrijft u
in?   Ik twijfel. Wat moet ik onderweg al die tijd doen? Nee, toch maar niet.
Doe mij dan maar de maan  Veel dichterbij en ook heel bijzonder!

Michiel Mol; Gooise playboy of topondernemer?   Ik ben geen playboy, anders was
ik jaren geleden al naar Saint-Tropez verhuisd. Ik ben een ondernemer.  Top
komt er misschien ooit nog eens voor. Bijvoorbeeld als we van Space Expedition
Curaçao een wereldsucces maken.

LOAD-DATE: June 1, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              122 of 200 DOCUMENTS



                                  De Telegraaf

                              1 juni 2012 vrijdag

Iemand moet ambtenaar toch betalen ;
Vereniging Eigen Huis:  Prijzen zijn belachelijk  en onaanvaardbaar

SECTION: 1; Blz. 7

LENGTH: 850 woorden


door Barbara Sanders AMERSFOORT, vrijdag  De meeste gemeenten hebben lak aan het
financieel lijden van hun burgers. Ambtenaren jagen inwoners die willen
verbouwen en daarmee ook de lokale bedrijvigheid helpen, zonder enige scrupules
op meer kosten met een schrikbarende verhoging van de bouwleges.

De gemeenten hanteren nog steeds chaotische en onherleidbare berekeningsmethoden
voor het vaststellen van die bouwleges. Dit resulteert in schrikbarende
verschillen in tarieven. In sommige gevallen is de huiseigenaar in de ene
gemeente bijna 2300 procent duurder uit dan in een andere.

Dat concludeert de Vereniging Eigen Huis (VEH), met ruim 630.000 leden de
grootste consumentenorganisatie voor huizenbezitters, naar aanleiding van een
onderzoek onder alle gemeenten. De VEH deed onderzoek naar de bedragen die
huiseigenaren aan gemeenten moeten betalen als zij een bouwvergunning aanvragen.
Voor de aanvraag van een vergunning van een dakkapel of schuurtje van 10.000
euro moet in Leiden een kleine 37 euro worden betaald, terwijl dezelfde aanvraag
in Lopik 841 euro kost, ruim tweeëntwintig keer zoveel.

Zaltbommel  Bij een verbouwing ter waarde van 45.500 euro blijkt Zaltbommel met
2736 euro de duurste gemeente te zijn, terwijl een huiseigenaar in Peel en Maas
voor dezelfde aanvraag het laagste tarief van 415 euro betaalt. Voor een
nieuwbouwwoning met een gemiddelde aanneemsom van 130.000 euro zijn de
verschillen eveneens enorm groot. In Eindhoven betaalt de toekomstige eigenaar
ruim 7000 euro, terwijl in Schagen 1742 euro voor dezelfde bouwvergunning moet
worden afgerekend.

Ook blijken sommige gemeenten niet te handelen naar de geest van de wet. De
relatief nieuwe omgevingsvergunning die alle vergunningen die benodigd zijn voor
bouwprojecten combineert, zou moeten leiden tot meer gemak voor de aanvrager,
snellere afhandeling en per saldo lagere kosten. Dit blijkt echter niet het
geval. Gemiddeld werden de bouwleges 5 procent duurder. De VEH is onthutst en
spreekt van belachelijke en onaanvaardbare prijzen. Volgens de woordvoerder zou
het wel eens goed kunnen dat door de daling van het aantal aanvragen vanwege de
crisis, de kosten voor de ambtenaar die de boel moet beoordelen, nu over minder
vergunningen wordt doorberekend.  Iemand moet zijn salaris toch betalen.
Tekorten worden al gauw op het bordje van de bouwvergunningen of de
onroerendezaakbelasting gelegd.

Het langverwachte rekenmodel van de VNG had volgens Eigen Huis voor meer
transparantie en eenduidigheid moeten zorgen, maar heeft sinds de invoering,
begin 2006, nauwelijks effect gesorteerd. Slechts een derde van de gemeenten
past het VNG-model exact toe, acht gemeenten doen dat min of meer. De rest lijkt
bij de totstandkoming van de tarieven aan nattevingerwerk te doen. De
belangenvereniging voor huizenbezitters pleit voor meer uniformiteit en
transparante bouwleges en ziet er voor de burger heil in als gemeenten gaan
samenwerken om de kosten te drukken.

Niet alleen voor particulieren rijzen de bouwleges de pan uit. Ook bedrijven en
woningbouwcorporaties hebben hiermee te maken, weet Sjoerd Bosma, fiscalist bij
Ernst&Young.  En daar gaat het om veel grotere bedragen. Wij zien aanslagen van
tonnen euro s voorbijkomen. Bedrijven vragen zich terecht af of deze hoge kosten
wel in verhouding staan tot de diensten die de gemeente levert.

Bosma voert dan ook geregeld procedures tegen gemeenten namens bedrijven. En met
succes.  Zo zijn er gemeenten die allerlei kostenposten opvoeren die niets met
de leges te maken hebben. Zoals kosten die verband houden met bezwaar van
omwonenden tegen een bouwproject. Ook zijn er gemeenten die überhaupt weigeren
inzicht te geven in de kosten die ze maken voor leges. Het gevolg is dat de
aanslag bouwleges dan geheel wordt vernietigd door de rechter.

De fiscalist zegt dat het voor de gewone man niet echt loont een rechtszaak te
beginnen tegen een gemeente.  Voor een procedure betaalt een huizenbezitter al
snel honderden euro s aan griffierechten. Vaak nog meer dan aan leges moet
worden overgemaakt.

Gecompenseerd  De Vereniging Eigen Huis en de Vereniging van Nederlandse
Gemeenten (VNG) maken al jaren ruzie over de bouwleges. De VNG zegt dat de forse
stijging van de gemeentelijke leges   waar VEH zich enorm over opwindt   wel
meevalt. De hogere tarieven voor bouwvergunningen worden volgens de gemeenteclub
meestal wel gecompenseerd door een lagere onroerendezaakbelasting (ozb). De VEH
verwijt de VNG een gebrek aan rekenkennis.  Niet alleen in gemeenten met een
lage ozb zijn de bouwleges heel erg hoog , stelt de woordvoerder.  Uit ons
onderzoek blijkt namelijk dat iemand die nooit verbouwt en jaarlijks ook nog
eens een torenhoge ozb-rekening voor zijn kiezen krijgt, net zo goed meebetaalt
voor zijn buurman die voortdurend aan de eigen woning klust.

VEH heeft de bouwleges van de 25 duurste gemeenten en de 25 goedkoopste
gemeenten vergeleken met de hoogte van de ozb in diezelfde plaatsen. Daaruit
blijkt volgens haar dat de gemeenten die het duurst zijn met de bouwleges ook
nog eens gemiddeld 8 procent meer ozb heffen dan het gemiddelde in Nederland.

LOAD-DATE: May 31, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              123 of 200 DOCUMENTS



                                  De Telegraaf

                              1 juni 2012 vrijdag

Complex

SECTION: 1; Blz. 3

LENGTH: 217 woorden


De belofte dat het ingewikkelde pensioenstelsel eenvoudiger zou worden, is niet
nagekomen. De plannen die minister Kamp (Sociale Zaken) heeft ontvouwd, zijn te
complex.

Duidelijk is wel dat de korting op pensioenen die velen boven het hoofd hangt,
waarschijnlijk doorgaat. De nieuwe rekenmethode die Kamp aankondigt, zal
mogelijk leiden tot een iets lagere korting, maar het is onontkoombaar dat de
meeste pensioenen dalen. De ellende op de financiële markten treft zowel de
gepensioneerden als de werkenden, die later minder pensioen zullen krijgen maar
veelal wel meer premie moeten betalen.

Dat de kortingen toch door zullen gaan, valt Kamp niet te verwijten. De minister
is niet verantwoordelijk voor de malheur in de financiële wereld. Maar Kamp
maakt het zichzelf wel moeilijk door veranderingen in het stelsel voor te
stellen waarbij mensen minder zekerheden krijgen maar meer kans hebben op een
hoger pensioen. Tegelijk echter mogen fondsen in de huidige structuur doorgaan.

Zelfs deskundigen in de pensioensector kunnen de veranderingen nauwelijks op
waarde schatten. Laat staan dat gewone Nederlanders dat kunnen. Daarmee dreigt
een stelsel te ontstaan dat zo onbegrijpelijk is, dat er verkeerde beslissingen
worden genomen. De les van de kredietcrisis was toch dat zoiets nooit meer mag
gebeuren?

LOAD-DATE: May 31, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              124 of 200 DOCUMENTS



                                  De Telegraaf

                              26 mei 2012 zaterdag

We gaan wel, niet ;
Grieks dilemma

SECTION: 1; Blz. 13

LENGTH: 627 woorden


De stroom reacties op de vraag of we Griekenland als vakantieland na al dat
financiële gedonder en gedraai niet eens  n tijdje links moeten laten liggen,
was enorm. Zeker duizend lezers reageerden en de meningen waren vrijwel
gelijkelijk verdeeld. We blijven weg. En: het zou juist nu goed zijn om naar
Griekenland op vakantie te gaan.

Al sinds jaar en dag gaat Tamara van der Stelt met haar gezin naar Griekenland:
Heerlijk, we keken er elk jaar naar uit. De sfeer, de mentaliteit, de rust en
natuurlijk het prachtige weer. Ook dit jaar hadden we een vakantie naar
Griekenland geboekt, maar we hebben deze geannuleerd. Griekenland is Griekenland
niet meer: protesten, stakingen en het belagen van vakantiegangers , schrijft
ze.  Ze hebben  kennelijk niet door dat andere landen ook moeten bezuinigen om
hun te kunnen steunen. Iedereen verdient hulp, maar ik vind wel dat je daar
respect voor terug  mag verwachten. Dat mis ik, en daar baal ik enorm van.

Louis Vromans uit Roosendaal vindt Griekenland een schitterend land.  We zijn
met de caravan door het hele land getrokken. Jammer dat de corruptie daar
hoogtij viert en dat wij uiteindelijk betalen voor de rijken die hun vermogens
hebben veiliggesteld en vrolijk doorgaan met belasting  ontduiken , mailt hij.

Vanaf 1997 zijn wij 10 keer door het prachtige Griekenland getrokken met auto en
caravan , mailt Peter Peters.  De laatste keer werden wij door de gewone Grieken
al voor idioot verklaard; dat wij dachten ooit nog iets van ons geld terug te
zien! Overal zag je tekenen van achteruitgang en/of corruptie. Op simpele
buitenwegen ineens vier keer tol betalen, waardoor je over 28 kilometer liefst
29 euro kon aftikken. Bij tankstations kreeg je als buitenlander, tijdens een
staking, alleen diesel als je 15 euro extra betaalde. De Nederlanders en  de
Duitsers werden door de eerst zo geweldig gastvrije Grieken uitgemaakt voor
geldwolven. Er werd zelfs voor ons op de grond gespuugd, en het  go home  was
ook niet van de lucht. Wij voelden ons niet welkom en zelfs soms niet veilig.
Ons zullen ze er nooit meer zien.

Pieter Brug woont inmiddels vijf jaar op Kreta, is de eigenaar van een bar in
Agia Galini en verhuurt studio s.  Hij schrijft:  Die stompzinnige
vasteland-Grieken verpesten het voor de rest! Ik kan goed begrijpen dat mensen
denken  dit jaar maar niet... , hoewel je je ook moet realiseren dat de
berichtgeving gekleurd is. Ik heb hier in al die tijd nog geen enkel negatief
woord over buitenlanders gehoord. Laat staan agressie gezien. De bevolking hier
legt de schuld waar hij hoort: bij de regering en de overige geldgraaiers. En
geloof me: ze betalen een hoge prijs! Veertig jaar werken, en dan je pensioen
teruggebracht zien naar 450 euro per maand. Een pak melk kost hier al meer dan
in Nederland.

Monique Rallis is er stellig over:  Natuurlijk moeten wij Griekenland niet
mijden als vakantieland!  mail ze.  Er wordt hier makkelijk geoordeeld over die
luie Grieken . Echter, de Griekse Jan Modaal gaat door een hel op dit moment. Al
die negatieve berichten over alle Grieken storen mij intens. Er zijn een heel
stel hooggeplaatste Grieken die hun zakken vullen, terwijl de  gewone man  zijn
kinderen niet te eten kan geven. In de Griekse krant stond van de week zelfs een
stuk over een minister die rond de drie miljoen per jaar verdient. Zijn
belastingaanslag bedroeg het mooie bedrag van 511 euro, hetzelfde  wat iemand
met een pensioentje moet betalen. Blijf lekker naar Griekenland op vakantie gaan
en steun de gewone man.

Komende zomer gaat Dennis Nederpelt samen met zijn vriendin  twee weken naar
Corfu, mailt hij.  Heerlijk genieten van een welverdiende vakantie en van het
mooie Griekenland. Hopelijk help ik de Grieken daarmee een klein beetje,  op
mijn eigen manier.

LOAD-DATE: May 25, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              125 of 200 DOCUMENTS



                                  De Telegraaf

                              26 mei 2012 zaterdag

40 UUR

SECTION: 1; Blz. 25

LENGTH: 553 woorden


Kamerlid Wouter Koolmees (D66) vindt dat de werkweek weer terug moet naar 40
uur. Dat is goed voor de economie en goed voor de schatkist, want meer gewerkte
uren levert meer belasting op.  We werken het minst van de hele westerse wereld
, aldus Koolmees. Dat moet beter kunnen.

Het voorstel van het D66-Kamerlid leidde tot een voorspelbare negatieve reactie
van de vakbeweging. Maar veel teleurstellender was het commentaar van de
belangenvereniging van de werkgevers. Volgens VNO-NCW had herinvoering van de
40-urige werkweek alleen zin in bedrijfstakken waar dat nodig en uitvoerbaar
was. Uitvoerbaar? Als 36 uur uitvoerbaar is, waarom zou 40 uur dat niet zijn? En
als het uitvoerbaar was, moest dat zonder stijging van de loonkosten. De
werknemers moesten dus maar langer werken, maar wel zonder extra loon. Aan dit
soort reacties op een constructief voorstel heb je dus helemaal niets.

De vraag is wel of Nederlanders zo weinig werken als Koolmees suggereert.
Volgens de Organisatie voor Economische Samenwerking en Ontwikkeling (OESO)
werkten wij in 2010 gemiddeld 1377 uur. Dat is het minst van alle 34
geïndustrialiseerde landen die de OESO volgt. Duitsers werken overigens maar
weinig meer (1419 uur), maar Grieken heel veel meer (2109 uur). Die worden
alleen nog overtroffen door de Zuid-Koreanen, die per jaar 2193 uur werken, maar
het er naar Koreaanse begrippen inmiddels van nemen, want in 2000 draaiden ze
nog 2512 uur per werkende per jaar.

Het beeld van de luie Grieken en de hardwerkende Nederlanders lijkt dus helemaal
onjuist te zijn. Als we ervan uitgaan dat er 47 weken per jaar wordt gewerkt (de
rest is vakantie en feestdagen), komen Nederlanders gemiddeld aan 29 uur per
week, maar maken de Grieken 45 uur. Zelfs als Grieken 50 weken per jaar werken,
hebben ze nog een 42-urige werkweek.

De productie hangt echter niet alleen maar af van het gemiddeld aantal gewerkte
uren per jaar. Er zijn vier factoren die bepalen wat arbeid bijdraagt aan een
economie: het aantal mensen dat werkt (de participatiegraad), het aantal uren
per jaar dat zij werken (daar ging het hierboven om), het aantal werkzame jaren
(wanneer begin je met werken en wanneer ga je met pensioen) en de productiviteit
van de arbeid. Vroeger maakten arbeiders lange uren en hadden ze weinig
vakantie, maar de productiviteit was vele malen lager dan nu en ze produceerden
dus minder.

Het bijzondere van Nederland is het grote aantal deeltijdwerkers. Die drukken
het gemiddeld aantal gewerkte uren tot de recordlage 1377 uur van hierboven.
Maar een andere OESO-statistiek laat zien dat het aantal mensen dat werkt in
Nederland buitengewoon hoog is: 75% van de Nederlanders tussen 15 en 65 heeft
een baan. Alleen in Zwitserland (80%) is het nog hoger. In Griekenland is de
participatiegraad juist heel laag: maar 58%. Spanje en Italië hebben
vergelijkbaar lage percentages. Toch wordt met die grotere deelname van
Nederlanders aan het arbeidsproces het minder aantal gewerkte uren niet
gecompenseerd. Minder Grieken maken nog steeds meer uren dan meer werkende
Nederlanders. Wat ons, en andere noordelijke landen, redt is de hoge
arbeidsproductiviteit per gewerkt uur.

Daarmee behoren we tot de wereldtop. Meer werken zou prima zijn, maar het zou de
kloof met andere, minder productieve EU-landen waarschijnlijk alleen maar groter
maken.

LOAD-DATE: May 25, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              126 of 200 DOCUMENTS



                                  De Telegraaf

                              26 mei 2012 zaterdag

Tablet voor onzekenniseconomie

SECTION: 1; Blz. 6

LENGTH: 967 woorden


Het meest misbruikte woord in onze taal is  economie    . Dat begrip wordt heden
ten dage voor van alles gebruikt. Of het nu over de handel gaat of over
wetenschap, overal hoort men de mening van vooraanstaande economen. Zodoende
krijgt de gewone burger het gevoel dat onze hele samenleving eigenlijk alleen
maar draait om economie.

Enkele van de meest gestelde vragen gaan thans over de grote spanning die er
komt te staan op de begrippen EU en de eenheidsmunt de euro. Bijvoorbeeld: als
wij uit de euro stappen, zou dat wel of geen ramp zijn voor onze economie? En
het massaal ondersteunen van bijna failliete landen binnen de EU zou
uiteindelijk wel of niet goed zijn voor onze economie? Economie dreigt een
modewoord te worden voor alle problemen waar de gewone burger geen touw meer aan
vast kan knopen.

Al enkele jaren wordt er ook gesproken over onze  kenniseconomie  . In dat
verband moet er steeds meer geld naar het onderwijs en worden er aan de lopende
band nieuwe onderwijsmethoden geïntroduceerd. Meestal door mensen die zelf nooit
of zelden onderwijs hebben gegeven. Zo komen wij onder meer aan de eindeloze
stroom van veranderingen in onze scholen en universiteiten, die begonnen is met
de rampzalige Mammoetwet die in 1968 werd ingevoerd.

Nu het na vierenveertig jaar onderwijskundig experimenteren duidelijk is
geworden dat die, door politieke motieven ingevoerde, wet een ramp is gebleken,
wordt het thans op dezelfde dolzinnige wijze getracht de gaten in het web van
kennis bij schoolkinderen te dichten met de meest fantastische voorstellen. We
hebben in het recente verleden al de Iederwijsscholen   gehad, waar helemaal
geen onderwijs werd gegeven, maar waar de leerlingen zelf maar moesten uitzoeken
wat ze wilden weten. En dat werkte uiteraard voor geen meter.

Op de reguliere scholen werden experimenten gedaan zoals het competentiegericht
leren  , waar vele bekwame leerkrachten geestelijk aan kapot zijn gegaan. En
thans is er een nieuwe gevaarlijke stroming op komst waarvan de schade pas over
enkele jaren kan worden vastgesteld. Namelijk de tsunami van elektronische
leermiddelen. Twee maanden geleden trok onze nationale opiniepeiler Maurice de
Hond de aandacht met zijn plannen voor een nieuw soort school waar uitsluitend
digitaal onderwijs zou worden gegeven. Boeken waren dan niet meer nodig, evenmin
als vaste schooltijden en klassikaal onderwijs.

Les met iPad  Deze week verraste ons de oud-politicus Ed Nijpels met de
mededeling dat alle boeken de school uit moesten en alle leerlingen aan tablets
als de iPads, inclusief apps, moesten worden geholpen. Want onze klassieke
schoolopleidingen waren niet langer in staat het vereiste intellectuele
maatwerk  te leveren dat nodig is om onze jongeren de  21st century skills  bij
te brengen. Dus de vaardigheden die nodig zijn in deze 21e eeuw.

Dat het al jaren niet goed gaat met ons onderwijs, weet zo langzamerhand
iedereen. Om dat te verbeteren, heeft men de exameneisen verhoogd en de
beoordeling van de resultaten strenger gemaakt. Hierdoor zijn vermoedelijk
duizenden scholieren in de grootste problemen geraakt. Want als men het
onderwijs niet verbetert, maar examens wel moeilijker maakt, heeft dat hetzelfde
effect als het in diep water gooien van een kind dat nooit goed heeft leren
zwemmen. Ook wordt nu overwogen om de jaarlijkse beoordelingen van leerlingen
maar te laten vallen. Dat betekent kortom dat elke leerling automatisch overgaat
naar een hogere klas en dat geen schoolkind meer kan blijven zitten.

Ook de eindexamens komen te vervallen, want dat leidt tot een vorm van elitaire
discriminatie omdat dan blijkt dat de ene leerling beter is dan de andere. En
dat is politiek niet correct. Bovendien kosten leerlingen die blijven zitten de
overheid veel geld, namelijk 7500 euro per leerling per jaar. In totaal gaat het
dan jaarlijks om 350 miljoen euro. De oplossing zou zijn alle zwakkere
leerlingen bijles te laten geven, maar het is dan wel de vraag wie dat zou
moeten betalen.

Opvangdienst  Een bijkomend probleem is dat vele scholen geleidelijk een soort
opvangdienst zijn geworden voor kinderen met opvoedings- en leerproblemen of met
psychische stoornissen zoals adhd, add, pdd-nos, autisme, dyslexie (niet kunnen
lezen), dyscalculie (niet kunnen rekenen) en zelfs hoogbegaafdheid, dat thans,
in onze overgedemocratiseerde maatschappij, als afwijking wordt gezien. Mede
hierdoor en door alle politieke, sociale en psychologische nonsens heeft het
onderwijzend personeel er de laatste twintig jaar ongeveer vijfhonderd extra
taken bij gekregen. Dat is vastgesteld door de Onderwijsraad.

Maar Ed Nijpels dendert digitaal voort.   Het roer moet om, anders mist de
volgende generatie de digitale boot. En dat is catastrofaal voor onze
kenniseconomie , roept hij.  Daarom wil Ed een massale introductie van tablets
zoals de iPad, notebooks en andere elektronica. Maar waarom roept Ed Nijpels dat
allemaal? Is hij soms een overspannen leraar die het niet meer kan overzien?
Nee, het antwoord ligt in zijn vele functies.

Hij heeft in zijn carrière wel meer dan twintig banen of functies gehad,
variërend van Kamerlid tot minister en van burgemeester tot commissaris van de
Koningin. Er is bijna geen organisatie te vinden waarvan Nijpels géén voorzitter
of president is geweest. Daarnaast heeft hij nog 22 nevenfuncties. Eén daarvan
is die van voorzitter van het Koninklijke Boekverkopersbond-Educatief.

Dat verbond gaat met name over schoolboeken. Maar iedereen weet dat ook de
boekuitgeverijen zich gaan toeleggen op elektronische literatuur. Dat maakt het
wellicht duidelijk welke boot Nijpels niet wil missen. Bovendien is hij
voorzitter van Papier Recycling Nederland. Dus met de weggegooide schoolboeken
zal hij vast ook wel raad weten. Dat alles valt tegenwoordig onder het loze
begrip   kenniseconomie .

LOAD-DATE: May 25, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              127 of 200 DOCUMENTS



                                  De Telegraaf

                              26 mei 2012 zaterdag

Uitleggen

SECTION: 1; Blz. 3

LENGTH: 223 woorden


Nu het definitieve Lenteakkoord op tafel ligt, is voor iedereen helder dat in de
komende jaren de koopkracht flink onder druk staat.

Natuurlijk waren forse ingrepen noodzakelijk. Het huishoudboekje van Nederland
is niet op orde. Om de tekorten enigszins in toom te houden (maximaal 3%
begrotingstekort) is het noodzakelijk om óf de inkomsten te verhogen óf om de
uitgaven te verlagen.

Dat in het akkoord gekozen wordt voor én verlagen van uitgaven èn verhogen van
inkomsten, is een verantwoorde strategie. Daarnaast is er nog ruimte gevonden om
her en der meer geld uit te geven. De keuzes die zijn gemaakt, grijpen diep in
en niet alleen financieel. De versnelde invoering van de aow-leeftijd zet de
toekomstplannen van miljoenen mensen op zijn kop. Toch is een verhoging van de
aow-leeftijd te billijken want de betaalbaarheid van de oude dag staat onder
druk.

Wat meer twijfels oproept is de ingreep in de reiskosten van werkende mensen.
Die ingreep is heftig en levert groot nadeel op voor hardwerkende burgers. Ook
het fiscaal aanpakken van de lease-auto is een stevige financiële dreun. Daar
staat tegenover dat er meer geld komt voor kunst. Dat extra geld voor kunst is
veel minder dan de extra opbrengst uit belastingheffing op reiskosten, maar de
vijf partijen die dit hebben afgesproken, hebben wel wat uit te leggen aan de
samenleving.

LOAD-DATE: May 25, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              128 of 200 DOCUMENTS



                                  De Telegraaf

                             24 mei 2012 donderdag

Kennelijk liever zonder de gewone man in het theater

SECTION: 1; Blz. 6

LENGTH: 971 woorden


De krant slaat de plank mis door te suggereren dat de hoge btw op podiumkunst
alleen de rijken in dit land zou bevoordelen. Het tegendeel is waar, door een
hoog btw-tarief voor podiumkunsten in te voeren maakte het kabinet de
podiumkunst extra duur voor de gewone man. Kennelijk zat het kabinet liever
zonder die gewone man in het theater. Dat verklaart ook waarom de sport wel
bleef vrijgesteld van het hoge btw-tarief: dan blijven de stervoetballers
verzekerd van publiek dat hun stersalarissen op moet brengen.

H.C. Peters, Leiden

Bevoordeeld  Wie koopt er kunst? Zijn dat niet diegenen, die het zich kunnen
permitteren? De rijken dus! Deze mensen zouden sowieso weinig last ondervinden
van welke verhoging dan ook. Toch worden ze alweer bevoordeeld. Waarmee? Juist,
met geld wat de minderbedeelden in dit land moeten inleveren. Ronduit
schandalig. Er konden ons wel eens heel rare verkiezingen te wachten staan.

B. Gilles, Barneveld

Buitengesloten  Met de invoering van de euro heeft de regering indertijd het
grootste deel van onze soevereiniteit overgedragen aan Brussel, zonder hierbij
het volk te raadplegen. Het huidige demissionaire kabinet wil nu nog snel voor
de aanstaande verkiezingen het Europees Stabiliteits Mechanisme ratificeren. Dit
is nu de tweede keer dat de kiezer bij een onomkeerbare, ons allen rakende,
beslissing wordt buitengesloten. De Nederlandse belastingbetaler gaat de komende
jaren garant staan voor tientallen miljarden euro s, zonder dat er enige
zeggenschap over de uitgave van deze berg geld is.

L. Perié, Edam

Gedoe  Wat een gedoe om de asielzoekers in Ter Apel. Minister Leers moet geen
discussie meer aangaan met deze mensen, en bij zijn standpunt blijven. Zij weten
dat ze uitgeprocedeerd zijn, dan weet je dat je terug moet, maar ze willen niet
meer weg, als je het van hun kant bekijkt is dat begrijpelijk. Wat gebeurt er
als er een paar wel een verblijfsvergunning krijgen. De meesten praten geen
Nederlands, dus werken is er niet bij voorlopig.

Co Bertram, Amsterdam

Pijnloos  Overheidsbezuinigingen zonder pijn: een algehele personeelsstop;
computersystemen op elkaar afstemmen; efficiënter werken; de juiste mens op de
juiste plaats. Nu alleen nog de wil bij de directies en chefs, die hun status
ontlenen aan de hoeveelheid personeel die zij onder zich hebben. Succes,
overheid en politiek.

W. Snikkenburg, Ens

Zapper  Wij zijn mr. Zapper vooral dankbaar voor zijn mute-toets op de ab. Die
drukken we bij tv-kijken elk uur meerdere malen in om de nog immer blèrende,
bijkans 10 minuten durende, reclameblokken het zwijgen op te leggen. Hulde voor
zo n visie.

Jan Uiterwijk, Zandhuizen

Ongeschikt   Ik acht Diederik Samsom totaal ongeschikt voor het premierschap.
Hij moet niet zo hoog van de toren blazen!

J. van Wilgenburg, Hilversum

Grafschrift   Hier ligt Nederland. Eens een land van ondernemende geesten, harde
werkers en een stabiele munt en dito economie. Door apathie van zijn inwoners
vatbaar geworden voor dodelijke ziektes. Gestorven aan een combinatie van
regentisme, cliëntelisme, naïviteit en onbetaalbaar idealisme. RIP.

Erwin Boon,

Nijmegen

Rokje  Zo als de wind waait waait zijn jasje, in dit geval het rokje van
minister Spies. Het is weinig geloofwaardig als een minister zo blijft draaien
met uitspraken over wetsvoorstellen. Gelukkig komen er verkiezingen en kan er
afgerekend worden met bewindslieden die met uitspraken van de hak op de tak
springen om maar op het pluche te kunnen blijven zitten.

F.H. Janssen, Oosterwolde

Vragen  Het is goed nieuws dat Sap volgens een eerste peiling driekwart van de
GL-kiezers achter zich krijgt, want dat houdt in dat Dibi gaat verliezen. Ik
vraag me echter af hoe lang Sap het straks nog als leider gaat uithouden. Ze
gaat zware tijden tegemoet als ze flink onder vuur zal worden genomen met vragen
als: was het uw taak als GL-leider om twee keer het internationale aanzien van
VVD-premier Rutte te redden? En: u heeft mooie groene punten voor GroenLinks
binnengehaald met het Lenteakkoord. Maar u heeft ook uw handtekening onder een
diepe ingreep in het ontslagrecht gezet. Mensen boven de 50 maken nog maar
weinig kans om weer een baan te vinden. Hoe legt u dat de vele oudere GL-kiezers
uit?

J. Tolsma, Genève

Managers  Met enige regelmaat haalt het CBR de laatste tijd op ongunstige wijze
het nieuws. Disfunctioneren, duur, log, klantonvriendelijk, bureaucratisch, noem
maar op. Dat komt mede door de ook hier toegeslagen pestilentie der  managers .
Momenteel wordt dit eens zo solide bedrijf geteisterd door allerlei figuren met
snorkende Engelse titels en dito jargon die alles afweten van grafieken,
tabellen, schaalvergroting en vergaderen maar nog geen autoband van een
binnenspiegel kunnen onderscheiden en alleen maar uit zijn op het vergroten van
hun eigen invloed. Een organisatie die zich beperkt tot haar kerntaak,
aangestuurd door een kleine staf van ter zake deskundige leidinggevenden zou al
een reuzenstap in de goede richting betekenen.

R.F. Meihuizen, Driebergen

Prima  Hoezo, chaos bij CBR? Donderdag 10 mei werd ik gekeurd. Direct de eigen
verklaring op de post gedaan. Dinsdag 15 mei had ik de geschiktheidsverklaring
van het CBR in de bus. Dan duurt het bij de gemeente nog 5 dagen om je nieuwe
rijbewijs te krijgen. Dus binnen 2 weken alles geregeld. Prima CBR.

J. van Huissteden

Trauma  Weer een bericht over mishandeling/misbruik door religieuzen en een
onderzoek door de hypocriete commissie-Deetman, die weglaat wat haar politiek
onwelgevallig is. Na de mannen kunnen nu de vrouwen (ook mijn vrouw) hun
pijnlijke herinneringen naar boven halen en er weer mee worden geconfronteerd.
Uiteindelijk zal er niemand worden vervolgd of gestraft. De obligate redenen
daarvoor zullen door de politiek weer uit de kast worden gehaald en de
slachtoffers blijven met lege handen en een trauma meer achter.

G. Berben, Heerlen

LOAD-DATE: May 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              129 of 200 DOCUMENTS



                                  De Telegraaf

                              22 mei 2012 dinsdag

Tijd voor burgeracties?

SECTION: 1; Blz. 6

LENGTH: 229 woorden


In Nederland is het vrijwel iedereen toegestaan om te protesteren en te staken,
zeker als de reden maatschappelijk geaccepteerd is. Verkeersvliegers,
schoonmakers, verplegend personeel, (huis)artsen, zelfs politiemensen. Het is
een groot recht dat je je mening op deze manier kunt verwoorden en aan
beleidsmakers kunt duidelijk maken dat het water tot de lippen staat.

Stakingen en protesten worden dan vaak voorafgegaan door overleggen, vragen en
aanbieden, vergelijken van belangen en andere vormen van redelijk praten.
Derhalve ligt het voor de hand dat ook  gewone burgers  het recht hebben om
middels acties duidelijk te maken dat het water hun inmiddels tot de lippen
staat.

Gemor  De ingezonden brieven in deze krant maken duidelijk dat de beleidsmakers
van de BV Nederland hun beslissingen resoluut doordrukken zonder zich iets aan
te trekken van gemor onder hun  personeel .

Binnen dit  bedrijf  worden de salarissen van de  werknemers  al geruime tijd
fors gekort, de  personeelsbijdragen  worden bijna maandelijks verhoogd, de
aangeboden  lunch in de bedrijfskantine  wordt steeds verder versoberd en de
beloningen van de  directieleden  steeds verder verhoogd.

Zou dit in een bepaalde bedrijfstak gebeuren, dan zou dit ongetwijfeld leiden
tot protestacties en wellicht zelfs stakingen, met alle maatschappelijke en
commerciële gevolgen van dien.

Gerard Scheffer, Heerlen

LOAD-DATE: May 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              130 of 200 DOCUMENTS



                                  De Telegraaf

                              19 mei 2012 zaterdag

Wat kunnen ze ineens goed rekenen in Den Haag

SECTION: 1; Blz. 2

LENGTH: 997 woorden


Wat kunnen ze ineens goed rekenen daar in Den Haag! Jarenlang zijn de miljarden
alle kanten op gevlogen, behalve naar hen die dat opgebracht hebben. Miljardje
hier, miljardje daarheen. Naar bodemloze putten en  toekomstige  organisaties
die leuk betaalde  vergoedingen  te vergeven hebben. Ja, je zal toch maar op het
pluche zitten en nu ineens je verantwoordelijkheid van de daken moeten
schreeuwen. Leugenachtige taal, want de meeste politieke partijen hebben de
afgelopen decennia niet gehandeld in ons landsbelang. De verkiezingen... ik kan
niet wachten tot het zover is!

R. du Pree, Leudal

Vals  Het Lenteakkoord klinkt vals. De Kunduz-coalitie haalt de tekorten van de
overheid bij de burger. Het is tijd dat de overheid snijdt in eigen vlees. Dat
kan door opheffing van de provincies. Economische groei kan door de rekenrente
van de pensioenfondsen in 3 jaar naar 4% te brengen. Er zijn volop mogelijkheden
voor financiële hervorming zonder koopkrachtverlaging, maar welke politicus ziet
ze?

Wim Boogaart, Noordgouwe

Mladic  Onbegrijpelijk, het proces-Mladic wordt voor onbepaalde tijd geschorst.
Waren de aanklagers na 10 jaar nog niet in staat om alle oorlogsmisdaden die
Mladic het Bosnische volk heeft aangedaan aan de advocaat te overhandigen? Ook
is niet te begrijpen dat rechter Alphons Orie hierin meegaat. De advocaat heeft
tijd genoeg gehad en stelt bewust het proces uit. En net als altijd: de
misdadiger krijgt weer zijn zin! Duizenden slachtoffers moeten maar wachten.
Diep treurig. Mladic kost ons, in deze recessie, ook nog eens schatten met geld!

Cas Heijenk-Caspers, Sleeuwijk

Supertrio  Die drie kerels die in Groningen een overvaller overmeesterden mogen
wel uitkijken. Er is altijd wel een  slimme  advocaat te vinden die uit naam van
de verdachte deze mannen een aantal aanklachten wil aansmeren. Al was het maar
voor de publiciteit. Schrijft u even mee? Lichamelijk letsel, vrijheidsberoving,
geestelijke schade en het hinderen in het uitvoeren van je werk. Mannen bedankt
en veel sterkte!

J. Elbersen, Veldhoven

Haasje  Het haasje op de dagfoto (WUZ, 18/05) was dus echt het haasje! Dit
diertje heeft de pech gehad dat een mens hem zag lopen in het weiland. Een jong
haasje is altijd alleen in het veld nadat het geboren is. De moeder weet waar
hij zit en komt regelmatig langs om hem moedermelk te geven. Dus mijn advies,
geen jong haasje mee naar huis nemen! Laat de natuur met rust.

Harke Smit, Uithuizen

Stumpers  De Grieken hebben in enkele dagen 1,2 miljard euro gepind, ofwel 0,75
procent van al het geld op hun bankrekeningen (Tel. 18/05). Laten we toch nog
wat miljarden overmaken aan die stumpers. Wij bezuinigen wel!

M. Baron,  s-Hertogenbosch

Geruststelling  Het is in ieder geval een hele geruststelling om te weten dat je
na een veertiendaags verblijf in het ziekenhuis gelukkig nog goedkoop naar het
theater kunt.

Cornelis Bakker, Blidsberg

Medicijnen  Wij zijn 66 en 68 jaar en alle twee worden we volgestopt met
tabletten. Vandaar dat wij na een maand al 440 euro aan eigen bijdrage kwijt
waren. Heeft u voor ons misschien een bijbaantje zodat we het volgend jaar ook
nog kunnen betalen?

P. Verstappen, Deurne

Armoede  Er wordt veel gesproken over armoede in Nederland en de crisis. Van een
crisis is op straat echter bitter weinig te merken. Kinderen lopen met dure
mobieltjes (en dito abonnementen) de hele dag te twitteren en te sms en en de
meesten halen hun ontbijt bij de supermarkt. De crisis wordt door velen vooral
ervaren doordat men niet meer zo vaak buiten de deur kan eten en niet meer een
weekendje weg kan.  De huidige generatie dertigers en veertigers hebben alleen
maar geleerd uit te geven en hebben geen enkele ervaring met zuinig leven, tja
dan is elke bezuiniging meteen een crisis. Deze groep overschreeuwt de echte
armen in Nederland; de alleenstaanden, de aow ers zonder pensioen en
alleenstaande moeders. Die groepen leven al in echte armoede, maar wel stille
armoede. Laten we hier eens bij stilstaan voordat wij  crisis  roepen.

Drs. ing. Ab van de Pol

Kilometervergoeding  Arme ik. Ik werkte in mijn woonplaats, 10 km van huis, tot
PostNL ging centraliseren en naar Amsterdam verhuisde. Ik werk 12 uur per week.
Nu moet ik om 3 uur per dag te werken 95 km per dag reizen en dat vier keer per
week. Ik heb al meer reistijd en nu gaat de regering ook nog mijn reiskosten
belasten. Nee het voelt niet fijn om in Nederland werkzaam te zijn.

S. Barendse

Kapitaal  Iedereen betaalt. Mag ik hieruit concluderen dat voorheen alleen Jan
met de pet betaalde en de rijken niet? Overigens heb ik weinig of geen
maatregelen gezien die rijken raken. Het duurt helaas nog lang voordat het 12
september is, maar dan kunnen we nee zeggen tegen het kapitaal, dat de schuld
van deze (banken)crisis is maar wel in dit land schaamteloos de dienst uitmaakt.

Mevr. Stuivenberg, Veldhoven

Toppers  Het was beter geweest om met grote letters op de voorpagina te
vermelden dat de topmanagers in de (zo dure) gezondheidszorg en de banken weer
niet in het verhaal van de Kunduz-coalitie voorkomen. We kunnen de politiek daar
niet genoeg op wijzen! Maar, laten we er geen Griekse  opstand  van maken, want
zolang er nog zo veel burgers tegen de 100 euro weten neer te tellen voor een
kaartje om het concert van de Toppers bij te wonen, zal het allemaal wel
meevallen.

Wim van Putten, Almere Buiten

Dibi  Met alle respect, Tofik Dibi berokkent zijn partij ernstige schade door
Jolande Sap uit te dagen. Dan wordt de vuile was buitengehangen, wat de partij
nog zwakker maakt. Een kiezer houdt niet van kiftende partijleden. In plaats van
de gelederen te sluiten, de leidster onvoorwaardelijk te steunen, gaat hij deze
aanvallen ten koste van het algemeen partijbelang. Zijn kamikazeactie acht ik
kansloos. Zijn aanval betekent dat het vertrouwen van Jolande Sap in Tofik Dibi
weg is en hij zijn carrière bij GroenLinks wel kan vergeten. Zonde. Hij zal wel
uit GroenLinks stappen en een eigen partij oprichten, wat de democratie verder
verwatert.

Kees de Vries, Maasdam

LOAD-DATE: May 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              131 of 200 DOCUMENTS



                                  De Telegraaf

                              19 mei 2012 zaterdag

Akkoord zonder visie;
 Rekening van het gegraai weer voor de kleine man

SECTION: 1; Blz. 2

LENGTH: 620 woorden


Hoewel vrijwel alle Nederlanders getroffen worden door het Lenteakkoord, vinden
de deelnemers aan de Stelling van de Dag de verhoudingen volkomen zoek. Want Jan
met de pet, die elke dag naar het werk gaat in plaats van zijn hand op te houden
of met een spandoek op het Binnenhof rond te lummelen, komt er beroerd vanaf.
Werken loont steeds minder. Reiskosten belasten en alles duurder maken terwijl
de ontwikkelingshulp doorgaat. Schande. Je kunt langzamerhand beter thuis
blijven.

Waarom, zo vraagt u zich massaal af, moet toch altijd de groep die het land
draaiend houdt de sigaar zijn? Want de cijfertjes uit het Lenteakkoord laten een
gematigd koopkrachtverlies zien van zo n 2%, maar de werkelijkheid is volgens de
stellingdeelnemers heel anders.  Alleen al het belasten van de
woon-werkvergoeding kost mij 160 euro netto per maand , schrijft iemand.  De
bezuinigingen zijn volstrekt onevenwichtig. Mijn koopkracht daalt in twee jaar
tijd 15%. Dit is echt ongehoord.  Daarbij:  De overheid heeft gestimuleerd dat
wij forenzen. Nu het woon-werkverkeer gaan belasten is daarom schandelijk.

Dat bijvoorbeeld de btw-verhoging gerepareerd zal worden via een verlaging van
de inkomstenbelasting, noemt u boerenbedrog. Als het al gebeurt, schiet volgens
77% niemand er wat mee en op 88% gelooft überhaupt niet dat de overheid het zal
waarmaken.  Die belastingverlaging moet pas ingaan in 2013 en 2014 en als het
dan zover is, wordt het doodleuk weer geschrapt.

Weinig verbazingwekkend dat 86% het ontmoedigende gevoel heeft dat de overheid
lak heeft aan al die mensen die met hard werken hun broek ophouden, met moeite,
maar zonder subsidies, toeslagen of wat dan ook.  Werknemers en zelfstandigen
worden in Nederland steeds meer uitgemolken. Werken wordt zo langzamerhand voor
de dommen.  Een ander:  Het komt erop neer dat de werkenden steeds harder en
langer moeten werken voor de handophouders, graaiers en gelukszoekers.

Zo ook bent u verbolgen over de verhoging van het eigen risico tot 350 euro.
Voor de minima wordt dat gecompenseerd, rijken doet het minder zeer, en  wie is
de Sjaak weer eens? De loonslaaf die met moeite de eindjes aan elkaar knoopt en
nergens aanspraak op kan maken.

Maar het gaat niet alleen om het uitkleden van de werkenden. De meerderheid
vindt het hele akkoord uit balans en getuigen van een enorm gebrek aan visie.
Er zitten veel te weinig hervormingen in dit akkoord en te veel is de
kaasschaafmethode toegepast.

En dat bent u zat, dat geschuif en gepruts met een tientje hier en een kwart
procentpuntje daar, terwijl ondertussen miljarden euro s de grens over gesmeten
worden en in de zorg miljarden in rook opgaan door verkwisting, fraude en
mismanagement.  Er gaat 90 miljard om in de zorg. Niemand maakt mij wijs dat op
zo n kolossaal bedrag niet bespaard kan worden zonder de eigen bijdrage te
verhogen.

Zeer ergerlijk vindt u het aanhoudende onvermogen van de overheid om het mes in
eigen vlees te zetten.  In Frankrijk geven ministers zichzelf een loonsverlaging
van 30%. Daar komt een begroting niet mee rond, maar mensen zien tenminste een
gebaar. Hier zie je niets, behalve stuitende zelfgenoegzaamheid.

Zeer verdeeld bent u over de vraag of andere partijen het beter gedaan zouden
hebben. Ja, zegt 44%; nee, aldus 37%.  Een btw-verhoging had iedereen gedaan. Of
dit gecompenseerd wordt in de inkomensbelasting hangt af van hoe groot de VVD
wordt na verkiezingen.  Ondertussen noemt 59% dit Lenteakkoord ongunstiger dan
het Catshuisakkoord. Waarmee opnieuw een meerderheid aangeeft dat Wilders beter
niet de coalitie had kunnen opblazen.

Johan Jansen

Maandag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: May 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              132 of 200 DOCUMENTS



                                  De Telegraaf

                              19 mei 2012 zaterdag

Frankfurt in vizier activist

SECTION: 1; Blz. 29

LENGTH: 136 woorden


FRANKFURT/MAIN   Het financiële district in Frankfurt am Main  was gisteren
vrijwel volledig uitgestorven. Een politiemacht van achtduizend man had het hele
gebied uit voorzorg voor illegale demonstraties afgezet.

Duizenden werknemers van de grote banken hadden vrijaf gekregen, of werkten
vanaf huis. Reden zijn de protesten van linkse actievoerders tegen de Europese
Centrale Bank. Zij zeggen dat de gewone man de dupe is van alle bezuinigingen,
vooral in landen als Griekenland en Spanje.

De politie raadde bankiers in Frankfurt aan niet in pak op het werk te
verschijnen, maar in vrijetijdskleding te komen werken. Anders zouden zij
mogelijk de demonstranten kunnen provoceren, oordeelden de autoriteiten. De
afgelopen dagen werden tientallen bussen met actievoerders uit heel Europa de
toegang tot Frankfurt ontzegd.

LOAD-DATE: May 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              133 of 200 DOCUMENTS



                                  De Telegraaf

                              19 mei 2012 zaterdag

Dierenactivisten moeten de tent uit

SECTION: 1; Blz. 6

LENGTH: 903 woorden


De bezigheden van allerlei circusdieren-welzijnsactivisten lijken op een
seizoensgebonden mini-epidemie. De pieken van hun diervriendelijkheid zijn
altijd in het voorjaar en in de late herfst.

In het voorjaar zijn alle circussen bezig met het verkrijgen van gemeentelijke
vergunningen voor hun zomerprogramma en in het najaar worden de voorbereidingen
getroffen voor de meestal schitterende kerst- en nieuwjaarsvoorstellingen. Sinds
enkele jaren echter trachten allerlei actiegroepen te verhinderen dat aan
circussen die werken met wilde dieren, een vergunning wordt verleend.

Onder de kop  Burgers in actie tegen Renz  vermeldde Het Parool vorige week dat
de Partij voor de Dieren met een twitter-, e-mail- en handtekeningenactie het
Amsterdamse stadsdeel Zuid zover probeerde te krijgen dat het Nederlandse circus
Herman Renz geweerd zou worden. Al eerder hadden actiegroepen getracht dit
klassieke Nederlandse circus te dwarsbomen door bij de grote circustent folders
uit te delen aan de mensen die een kaartje wilden kopen. Daarin stond
bijvoorbeeld:  Weet u wel dat dit circus dieren misbruikt voor uw plezier?

De meeste circusliefhebbers reageerden daar niet op, maar voor de circusmensen
zelf waren de acties bedreigend voor hun bestaan. Thans is het zover dat steeds
meer gemeentebesturen een verbod overwegen voor circussen die nog met wilde
dieren werken. Zo wordt de banvloek overwogen onder meer in Almelo, Den Haag,
Groningen, Heemskerk, Zutphen en Alphen aan den Rijn. De strijdkreet van al die
klonen van de Partij voor de Dieren luidt:  Wilde Dieren De Tent Uit  .

Dansende beer  Uiteraard zal ieder zinnig mens van mening zijn dat dieren
respect, aandacht, een goede zorg en liefde verdienen. En niemand heeft zin om
naar dierennummers te kijken waar mishandelingen en wreedheid aan ten grondslag
liggen. Wat al die diervriendelijke activisten niet beseffen is dat de
hedendaagse dierendressuur niet meer vergeleken kan worden met de
beklagenswaardige  dansende beer  van vroeger.

Die kreeg namelijk een ijzeren ring dwars door zijn neus geboord en het
zogenaamde  dansen  werd  geoefend  op een verhitte metalen plaat. Heden ten
dage worden circusdieren met de grootste zorg omringd. Sommige circussen
beschikken zelfs over een eigen dierenarts die altijd oproepbaar is. Bovendien
houden vrijwel alle circusondernemingen zich aan de regels van de ECA, de
European Circus Association. In ons land controleert ook nog eens de Landelijke
Inspectiedienst Dierenbescherming.

Afgezien daarvan weet iedere circusartiest, en in het bijzonder de dompteur die
met roofdieren of olifanten werkt, dat er met slecht behandelde dieren niet te
werken valt, daar ze altijd zullen trachten zich te wreken op hun wrede baas.
Maar wat al die dierenactivisten niet beseffen, is dat ze bezig zijn één van de
oudste cultuurvormen om zeep te brengen. Het circus bestaat vermoedelijk al een
paar duizend jaar en circusmensen hebben dan ook een geheel ander arbeidsethos
dan de meesten van al die activisten. Die hebben vrij zeker nooit een baan gehad
waar zij 24 uur per dag mee bezig waren, waar ze grote risico s liepen en
nauwelijks enige sociale bescherming genoten.

Voor circusmensen zijn er geen baaldagen, snipperdagen, compensatie-uren,
verlofregelingen, krokusvakantie, zomervakantie, kerstvakantie, herfstvakantie,
ouderschapsverlof en al die andere luxeregelingen die van onze bevolking een
soort sociaal couveusekind hebben gemaakt. Er zijn voor hen geen cao s en geen
wettelijk geregelde werkuren. Hun arbeid gaat altijd door, evenals de zorg voor
hun dieren. Iedereen doet met allerlei werkzaamheden van het circus mee. En de
briljante trapezeartiest die tien minuten tevoren op duizelingwekkende hoogte
zijn salto s maakte, staat tijdens de pauze samen met de leeuwentemmer ijsjes en
friet te verkopen aan het publiek.

Ja maar, zeggen de dierenactivisten, wilde dieren horen niet in tenten van een
rondreizend circus. Dat is voor de dieren een onnatuurlijke en frustrerende
situatie. Natuurlijk, een circus is geen oerwoud, steppe of savanne. Maar
vrijwel alle circusdieren zijn al generaties lang in gevangenschap geboren.
Meestal in dierentuinen die, hoe fraai ook, niet te vergelijken zijn met de
wilde natuur. Maar nooit wordt er gesproken over het feit dat circusdieren veel
ouder worden dan hun wilde soortgenoten in Afrika of India.

Het is zeer hypocriet dat er geen woord wordt gezegd over dieren als koeien,
varkens en kippen, die vaak onder afschuwelijke omstandigheden worden gefokt en
vetgemest.

Ook staan er steeds meer melkkoeien levenslang op stal in megaloodsen. Ze komen
nooit meer buiten, kunnen niet grazen en kennen de zon en de buitenlucht niet.
Om nog maar te zwijgen over onze overheid die vanwege economische belangen
tijdens de mond-en-klauwzeercrisis (mkz), ruim tien jaar geleden, meer dan
300.000 volkomen gezonde dieren liet afmaken.

Abattoirs  Maar dat is nog niets vergeleken met de aantallen dieren die, vaak na
een treurig leven, in abattoirs aan hun einde komen. En dan gaat het, in
Nederland, onder meer om ruwweg 1 miljoen runderen, 14 miljoen varkens en 400
miljoen kuikens per jaar. De acties van de dierenactivisten, hoe goed ook
bedoeld, dragen de kern van onwaarachtigheid en zelfs van gewelddadigheid in
zich. Dat is in het recente verleden al vele malen bewezen. En dat is het
laatste waar de dieren, de circusmensen, maar ook de gewone burgers zoals u en
ik, behoefte aan hebben.

LOAD-DATE: May 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              134 of 200 DOCUMENTS



                                  De Telegraaf

                              18 mei 2012 vrijdag

Burgers draaien alsnog op voor bankencrisis

SECTION: 1; Blz. 3

LENGTH: 226 woorden


AMSTERDAM, vrijdag

Hardwerkende Nederlanders gaan met alle maatregelen in het Lenteakkoord voor het
eerst fors betalen voor de kredietcrisis.

Tot nu toe werd de portemonnee van de burger door de overheid redelijk ontzien.
Maar die tijd is voorbij, met jaarlijks honderden euro s lastenverzwaring als
gevolg.

Dat zeggen belastingdeskundigen in reactie op de plannen van de Kunduz-coalitie.
In 2008 stak de Nederlandse overheid tientallen miljarden euro s in het redden
van banken. Die dreigden zonder financiële steun kopje-onder te gaan.

De rekening van die miljardeninjecties kreeg de belastingbetaler toen nog via
een omweg gepresenteerd , zegt Jeroen Bijl, fiscalist bij PwC.  De overheid had
minder geld over voor uitgaven aan publieke zaken, zoals onderwijs en zorg.

Maar de gewone man merkte daar niet veel van in zijn dagelijkse leven.

Het Lenteakkoord gaat de burger nu wel echt voelen, schetst Bijl.  Kijk naar de
btw-verhoging. De kans is groot dat zaken als kleding en benzine vanaf 1 oktober
duurder worden.

De huren zullen wellicht stijgen. Dat doet gewoon pijn in portemonnee.

In het akkoord  staat weliswaar dat de btw-verhoging weer volledig aan de burger
wordt teruggegeven via de inkomsten- en loonbelasting. Maar dat gebeurt pas in
2014. Op deze manier speelt de politiek geld vrij om te voldoen aan de Brusselse
begrotingsnorm van drie procent.

LOAD-DATE: May 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              135 of 200 DOCUMENTS



                                  De Telegraaf

                              18 mei 2012 vrijdag

Koehandel

SECTION: 1; Blz. 3

LENGTH: 235 woorden


Het zijn de hardwerkende burgers en het Nederlandse bedrijfsleven die de
rekening van het Lenteakkoord krijgen doorgeschoven. De lijst van
lastenverzwaringen, zoals de vergroeningsmaatregelen, de ww-boetes, de verhoging
van de btw, lijkt eindeloos. Het is nog maar de vraag of er in latere jaren
lastenverlichtingen volgen.

Er staat zelfs een besparing op de aanleg van wegen gepland. Als het gaat om de
besparingen op de overheidsuitgaven, zoals ontwikkelingssamenwerking, wordt er
minder drastisch gehandeld.

Dit alles is natuurlijk het gevolg van een verstandshuwelijk tussen VVD, CDA,
GroenLinks, D66 en ChristenUnie. Een merkwaardige gelegenheidscoalitie van
partijen en geen vanzelfsprekende partners in een volgende coalitie.

Hoewel er enthousiasme is dat er in ieder geval een akkoord is gesloten om uit
de crisis te geraken, wordt nu pas duidelijk wie er de dupe wordt van de snelle
koehandel onder leiding van minister De Jager (Financiën). Bovendien is onzeker
of sommige maatregelen, onder meer in de zorg, wel praktisch uitvoerbaar zijn.

Voor ondernemers, die toch al de dupe zijn van het verminderde
consumentenvertrouwen, en met de aanstaande btw-verhoging zal dat niet
veranderen, is dit alles een hard gelag. Nu al kunnen velen het hoofd nauwelijks
boven water houden.

Tegelijkertijd is Nederland nog steeds een zeer welvarend land en steken onze
problemen flets af bij de half failliete knoflooklanden.

LOAD-DATE: May 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              136 of 200 DOCUMENTS



                                  De Telegraaf

                              16 mei 2012 woensdag

Bank zet trouwe  klant in de kou;
Hypotheek oversluiten raakt woningeigenaren

SECTION: 1; Blz. 9

LENGTH: 558 woorden


door Barbara Sanders AMSTERDAM, woensdag Naast nieuwkomers op de huizenmarkt
worden ook woningbezitters die willen verhuizen nu al keihard geraakt door het
gemorrel van politiek Den Haag aan de hypotheekrenteaftrek. De grote banken
plaatsen een nieuwe bom onder de woningmarkt, doordat ze het steeds moeilijker
maken om een  oude  hypotheek mee te verhuizen indien een nieuwe woning wordt
gekocht.

Hypotheekexperts stellen dat klanten onder het mom van bescherming juist worden
geschoffeerd.  Dit is de zoveelste rem op de woningmarkt.

De verscherpte hypotheekregels hebben niet alleen tot gevolg dat starters en Jan
Modaal geen huis meer kunnen kopen, maar dat ook trouwe klanten worden
teruggefloten door de banken. Zelfs als er geen beperkende omstandigheden zijn,
zoals een lager inkomen, blijken financiers opeens zeer terughoudend. Naar
verwachting zal dat met een verplichte annuïtaire hypotheek die er
waarschijnlijk na de verkiezingen komt, alleen maar erger worden. Bij
tussenpersonen stromen de klachten binnen. Er is bij de banken alleen nog maar
interesse voor  passende klanten . Delta Lloyd verstrekt bijna alleen nog
hypotheken met NHG.

Ze kreeg Belinda Schouten tijdens een oriënterend gesprek met ABN Amro te horen
dat haar inkomen een belemmerende factor vormde. Negen jaar geleden, toen ze
samen met haar echtgenoot de financiering voor haar huidige woning afsloot, was
er nog geen enkel probleem.  Met de overwaarde van onze huidige woning, die wij
recent hebben verkocht, en de bestaande hypotheek wilden we graag wat ruimer
gaan wonen. Maar de bank weigert de hypotheek bij voorbaat over te sluiten naar
een nieuw huis. Wij kregen te horen dat het bedrag dat wij maximaal mogen lenen
73.000 euro lager zal uitvallen.

Hypotheekadviseur Laurens Dijkman:  Ze hebben geen boodschap meer aan hun vaste
clientèle. Banken laten op elke hypotheekaanvraag een strikte rekenformule los.
Bestaande klanten krijgen te horen dat zij met de normen die nu gelden te weinig
verdienen om de hypotheek mee te nemen.  Dat die klanten misschien al tien jaar
zonder enig probleem de maandelijkse rente en aflossing hebben voldaan van hun
soms torenhoge hypotheken, telt volgens Dijkman niet. Hij vreest dan ook dat als
de annuïteitenhypotheek wordt ingevoerd, ook bestaande klanten bij het
oversluiten verplicht in deze hypotheekvorm worden geperst.

De banken zelf stellen dat de oorzaak bij de strengere AFM-regels ligt.  Zelfs
bij een verhuisregeling moet de hypotheek opnieuw worden afgesloten , aldus een
filiaaldirecteur van de Rabobank.  Wij moeten ons tegenwoordig houden aan de
inkomenstoets van de toezichthouders en dat betekent dat in sommige gevallen de
maximale hypotheeksom wordt verlaagd. Een enkele uitzondering blijft mogelijk,
maar de regels van de AFM blijven de basis.  Andere hypotheekverstrekkers zijn
evenmin coulant.

Hypotheekadviseurs en financieel planners reageren verbijsterd:  Dit is een
typisch staaltje rendementen maximeren door minder risicovolle
hypotheekproducten te verkopen. Puur eigenbelang , aldus Dijkman.

Ook de branchevereniging voor bouwers en ontwikkelaars NVB begrijpt er weinig
meer van.  Voor een NHG-hypotheek, waar voor de bank nagenoeg geen risico op
zit, een rentemarge van meer dan 200 basispunten te durven vragen, getuigt van
een inhaligheid die geen grenzen kent , briest directeur Nico Rietdijk.

LOAD-DATE: May 15, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              137 of 200 DOCUMENTS



                                  De Telegraaf

                              11 mei 2012 vrijdag

Van Gogh Museum koopt Knotwilg

SECTION: 1; Blz. 14

LENGTH: 223 woorden


Van onze kunstredactie AMSTERDAM, vrijdag Een vroege aquarel van Vincent van
Gogh ontbrak nog in de collectie van het Amsterdamse Van Gogh Museum. Sinds
gisteren is die leemte opgevuld. Het Van Gogh kocht met behulp van sponsors voor
1,5 miljoen euro het werk Knotwilg een fraaie Haagse waterverftekening , die Van
Gogh in juli 1882 maakte, nadat hij drie maanden in de leer was geweest bij
Anton Mauve.

Van Gogh zelf beschouwde de aquarel destijds als zijn beste. Dat staat in een
brief aan zijn broer Theo, waarin hij de boom aan de waterkant in poëtische
woorden beschrijft. Zo vergelijkt hij de bast, die groen bemost is met gele
vlekken, met een slangenhuid. De aquarel dateert drie jaar voor zijn beroemde
schilderij De Aardappeleters. Maar ook in 1882 had de kunstenaar al het ideaal
om voor het gewone volk te schilderen.

Verwijzend naar een kleine figuur met een rode vlag op de achtergrond schrijft
hij dat hij de natuur zo wil schilderen als het baanwachtertje hem ziet en voelt
als hij denkt: wat is het triestig vandaag.

De nieuwe aanwinst zal wegens de kwetsbaarheid van het papier niet permanent te
zien zijn, maar in ieder geval   samen met brieven en andere werken uit dezelfde
periode   tot 29 september. Daarna verhuist het Van Gogh Museum tijdelijk naar
de Hermitage Amsterdam in verband met een renovatie van het gebouw.

LOAD-DATE: May 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              138 of 200 DOCUMENTS



                                  De Telegraaf

                             10 mei 2012 donderdag

Belangrijke vriendjes beter dan kennis van zaken

SECTION: 1; Blz. 6

LENGTH: 1001 woorden


Zorgtopman Paul Smits is weer aan het werk in de zorg, nu bij het Medisch
Centrum Leeuwarden (Tel. 09/05). Uit het aanstellen van deze persoon in een
nieuwe zorgfunctie, na het debacle in het Rotterdamse Maasstadziekenhuis onder
zijn verantwoordelijkheid, blijkt wel weer dat het hebben van belangrijke
vrienden beter is dan kennis van zaken. Dit geldt overigens niet alleen voor
deze persoon in de zorg, maar ook voor de meeste bestuursfuncties in het
bedrijfsleven.

G. Spek, Weert

Afspraak  Afspraak is afspraak, dachten velen toen het ging om teruggave van het
kwartje van Kok, het behoud van de hypotheekrenteaftrek, de waardevastheid van
aow en pensioenen. Inmiddels is bewezen dat deze afspraken geen dogma s zijn en
niet veel meer waard zijn dankzij de heren en dames politici. Nu schreeuwen de
eurofielen onder aanvoering van Frau Merkel dat  afspraak is afspraak  een
Europees dogma moet blijven! Zij hebben dus niets begrepen van de werking van de
Europese democratieën.

L. Tinga, Uden

Belang  Wanneer je via de televisie de ontwikkelingen volgt in de politiek, dan
word je keer op keer geconfronteerd met zeer stellige uitspraken van politici.
Wanneer je die uitspraken op hun merites beoordeelt kun je niet anders
vaststellen dan dat diezelfde politici zich er in de meeste gevallen niet aan
houden. Dat geldt ook voor de politici die nog geen twee weken geleden
kwetterden dat het landsbelang boven het partijbelang gaat, maar nu weer het
eigen belang boven het partijbelang verkiezen. De heren Bleker en Dibi zijn
daarvan heldere voorbeelden. Wat ze zeggen is duidelijk niet wat ze bedoelen.

J.B.A. Buur, Castricum

Afschuw  Met afschuw de kille, emotieloze reacties van advocaat Plasman in de
media gehoord, met betrekking tot de vervroegde vrijlating van Volkert van der
G. én de privacy van de moordenaars op juwelier Stratmann. De heer Plasman
beseft helaas niet, wat hij met zijn reacties teweegbrengt bij de nabestaanden
van deze vermoorde mensen én bij de gewone burger in dit land. Enige
bescheidenheid en terughoudendheid zou deze man sieren.

B. Hoogendoorn, Woerden

Besmet  Volgens Ab Klink is het lijsttrekkerschap voor het CDA niet weggelegd
voor Sybrand van Haersma Buma, omdat die in de tijd van de gedoogconstructie met
de PVV fractievoorzitter was en dus  besmet . De ware aard van Ab komt boven:
een rancuneus figuur met wat  enge  ideeën. Mensen zijn niet minderwaardig als
zij leiding geven aan een dolende partij die in grote meerderheid een oplossing
kiest die geen schoonheidsprijs verdient, maar wel door de verkiezingsuitslag en
de houding van de  linkse kerk  in de hand gewerkt werd. Hoe dan ook verwacht je
te horen wat er wél moet gebeuren, i.p.v. wat er niet moet gebeuren. Het is dus
een geluk voor het CDA dat Ab in elk geval niet beschikbaar is.

R. Schulte, Helvoirt

Ongeduld  Eerlijk gezegd heb ik wel eens geklaagd over de post. Naar nu blijkt,
ben ik gewoon te ongeduldig ( Verlate vakantiegroet , Tel 09/05). Eerst maar
eens een jaar of 25 wachten voor ik weer klaag. Het schaamrood staat me op de
kaken.

H. Deerenberg, Hoofddorp

Grijsaard  Nadat ik er ziek van werd om steeds als  grijsaard  de schuld te
krijgen van de hoge ziektekosten, heb ik nu extra hulp nodig om de fraude door
medisch specialisten te kunnen verwerken. Na gezond leven, netjes verzekerd en
meebetalend, en lang zonder zorg nodig te hebben, wordt duidelijk dat de
specialisten die nu voor mij gaan zorgen nog beter voor zichzelf zorgen. Deze
fraude kan simpelweg worden opgelost door de patiënten een kopie van de
onkostendeclaraties te sturen. Of tast dat ook al de privacy aan volgens de
boefologen?

Pauline van den Tol-de Weert, Werkendam

Hypocriet  Nederland wacht megaclaim vanwege de Westerling-affaire (Tel. 08/05).
Met Rawagede in het achterhoofd gaan andere nabestaanden van oorlogsslachtoffers
uit het voormalige Nederlands-Indië ervan uit dat zij ook voor financiële
genoegdoening in aanmerking komen. Als onze regering dáár intrapt, is ze
verschrikkelijk hypocriet. Want toen wij uit de Japanse interneringskampen
kwamen waaruit menig vader, moeder of kind niet meer terugkeerde, kregen wij in
Nederland een voorschot van 25 gulden dat terugbetaald moest worden. Een claim
bij de agressor, Japan, indienen had geen zin daar de toenmalige regering een
deal met Japan had gesloten dat er van financiële compensatie geen sprake hoefde
te zijn.

C.N.H. van Dijck, Mijdrecht

Knip  Nederlanders moeten de hand niet op de knip houden maar zorgen voor een
impuls in de Nederlandse economie  Alleen hoe dan? Mijn eigen risico in de zorg
gaat naar 400 euro, vergoedingen worden lager, de reiskostenvergoeding voor
woon-werkverkeer zal worden belast waardoor ik er per maand nog meer op
tekortkom dan nu! Dus hoe kan ik de economie een impuls geven? Ik moet eerder
aan het infuus

Ruud van Aalst, Woudenberg

Cowboy  Hoe haalt Albert Heijn het in het hoofd om toestemming te geven voor de
reclame die nu elke avond op de tv te zien is? Een schietende cowboy in een
supermarkt en dat met de herinnering aan de vreselijke schietpartij in Alphen
aan den Rijn een jaar geleden. Hoe zouden in Alphen het winkelpersoneel en de
mensen die hiervan getuige waren reageren op deze ondoordachte  reclame ? Het
moet  grappig  zijn, nou, dat is het dus niet, er is maar één woord voor:
schaamteloos.

Mw. E. Stip, Rijswijk

Claims  In navolging van succesvolle betalingen aan nabestaanden van
oorlogshandelingen, slavenhandel en wat al niet meer uit het verleden door
Nederland, rijst de vraag of het dan ook niet mogelijk is de Spanjaarden
(Tachtigjarige Oorlog), de Fransen (Napoleon) enz. te dwingen tot
schadebetalingen jegens het geleden leed door onze bevolking.

F. Dekker, Callantsoog

Nood  Dierenopvangcentra verkeren in financiële nood doordat de gemeenten dieren
laten doodvallen als het op betalen aankomt. Nee, liever loonsverhoging voor
gemeenteambtenaren en snoepreisjes naar verre oorden. De mate van beschaving
holt achteruit als je zo respectloos met hulpeloze dieren omgaat.

Frans van Houten, Noordwijkerhout

LOAD-DATE: May 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              139 of 200 DOCUMENTS



                                  De Telegraaf

                             10 mei 2012 donderdag

Gijzelaar

SECTION: 1; Blz. 11

LENGTH: 432 woorden


Van wiens geld zijn die politieauto s gekocht? Geld van de burger, de
belastingbetaler.

Heeft de belastingbetaler de politie dienstauto s met zwaailichten gegeven om
daar, in strijd met de wet, langzaam mee te gaan rijden teneinde andere
automobilisten te pesten en dusdoende meer salaris binnen te halen?

Dat moeten wij eens proberen!

Als het met die surveillanceauto s niet lukt om de cao-eisen door te drukken
wat me niet zou verbazen met onze bezuinigingsminister Opstelten   trekken die
rotlui straks hun dienstwapens om ter waarschuwing alvast een beetje in het rond
te gaan schieten.

Autootje pesten was traditioneel al de hobby van onze pliesie; de meeste
Hagenaars zien de boetebrigade als vijand, die ons het leven alleen maar zuur en
duur maakt.

Of hun  acties  op onze in- en uitvalswegen een golf van solidariteit gaan
opleveren, waag ik te betwijfelen.

Van verstandige Hagenaars, die niet aan de politiek vastzitten, mag een
politieagent best wat meer verdienen, net als een verpleegster of een verzorger
in een bejaardentehuis.

Maar waarom pakt de politie, om die salarisverhoging af te dwingen, dan weer de
burger, als gijzelaar?

Ik hoor die uitgestreken vakbondsman Gerrit van de politiebond op tv aldoor over
de collega s . Niet onze collega s, maar zijn collega s van de blauwe
treiterclub. Het is dus aldoor wij en de collega s tegen de rest, de eeuwige
overtreder. En als wij, de collega s, onze zin niet krijgen, dan mogen de
burgers, zij dus, weer boeten.

Het heeft alles van een staat in de staat, die zich ongestraft en ongegeneerd
kan onttrekken aan elk gezag.

Want dan leggen wij het spitsverkeer plat, met de surveillancewagens! Zo iets
als de Griekse taxichauffeurs, maar dan met andermans auto.

Van de gewone burger hadden wij, de collega s dus, zo n protestauto met
slakkengang allang van de weg gehaald. Fikse bekeuring! Voor iedereen
treiterregels, maar voor ons, zeg maar de blauwe collega s, geldt geen enkele
regel, want wij staan niet bóven het gezag, wij zíjn het gezag!

Wie durft tegen ons?

Heeft de vakbond van collega s de dure benzine van onze actieauto s uit de
stakingskas bijgevuld?

Nog even en bij de volgende salarisronde plukken die blauwe plunderaars gewone
burgers van de straat om ze als schild te gebruiken op het Binnenhof.

Hagenaars, die zich blauw betalen en dus de broodheren zijn van het
politiekorps, worden door hun politie misbruikt!

Steeds meer lijkt het erop dat de politiek voor een koopje een politiestaat
heeft ingericht, die nu spontaan op zelfbediening overgaat en onbeheersbaar is
geworden, zoiets als de staatsschuld.

jvnoord@telegraaf.nl

LOAD-DATE: May 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              140 of 200 DOCUMENTS



                                  De Telegraaf

                              9 mei 2012 woensdag

Podium

SECTION: 1; Blz. 6

LENGTH: 113 woorden


Het verlagen van de btw op podiumkunsten op voorstel van onder meer
GroenLinks-fractieleider Jolande Sap komt voornamelijk een bepaalde elite ten
goede.

De  gewone burger  zal daar namelijk helemaal geen kaartje voor hoeven kopen, nu
via de televisie kan worden gekeken en geluisterd naar de  podiumkunsten  zoals
die dagelijks in de Tweede Kamer worden opgevoerd door met name draaikonten als
het CDA en GroenLinks. Dit door de belastingbetaler gesubsidieerde toneelspel
wordt daarbij zo bedroevend slecht, doorzichtig en voorspelbaar opgevoerd, dat
voor de toeschouwer duidelijk zal zijn dat niet wordt gekeken naar volkstoneel,
maar naar volksverlakkerij.

Harry Bergers, Roosendaal

LOAD-DATE: May 8, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              141 of 200 DOCUMENTS



                                  De Telegraaf

                               8 mei 2012 dinsdag

Net wat Nederland na 12 september te wachten staat

SECTION: 1; Blz. 6

LENGTH: 988 woorden


Ik condoleer het Franse volk met de winst van Hollande. Met de verkiezing van
deze socialist als president zullen de immigratie en islamisering toenemen,
vervaagt de scheiding tussen kerk en staat en worden integratieweigeraars en
beroepswerklozen gefaciliteerd... Eigenlijk hetzelfde als wat Nederland na de
komende verkiezingen te wachten staat.

Anisha Mohan,Amsterdam

Struikelen   En weer wankelt de euro na een wisseling van de wacht in Frankrijk
en Griekenland. Laat je niets wijsmaken in het geval dat de euro gaat
struikelen. Alles zal bij het oude blijven, verhoging van huur, gemeente- en
overheidsbelastingen, prijsverhogingen bij nutsbedrijven en energieleveranciers.
Natuurlijk zal iedere instantie de situatie gebruiken om prijzen te verhogen.
Kortom, niets nieuws onder de zon en voor de bevolking blijft het dan zoals het
altijd al ging.         Johan Gelaudie, Almere

Liever   De Griekse en Franse kiezers hebben een opvallend signaal afgegeven:
nog liever een socialistische regering (waardoor de belastingen wel moeten
stijgen) dan de stalinistische dictatuur van de EU en de zittende nationale
machthebbers. Dat de nationale economie daardoor weer gesubsidieerd moet gaan
worden met schulden   in Brussel  investeringen  genoemd   wordt daarbij
genegeerd. Ook het Kunduz-akkoord is in feite een verschuiving naar links en de
verkiezingen in Duitse deelstaten weerspiegelen het wantrouwen van de burgers,
die inmiddels hebben begrepen wat Martin Dessing jaren geleden al schreef:  De
euroramp treft ons allemaal .

L.J.J. Dorrestijn, Waalwijk

Feest  Feest was het bij Feyenoord. Europees voetbal! Echte  eurofie . Ook de
Fransen en Grieken vierden feest. Anti-eurozone feest. Maar door deze
anti-eurofie komt de eurozone wel in gevaar. Als Nederlandse kiezers als makke
schapen straks in september ook zo gaan stemmen, dan weet ik het nog niet of het
goed komt met de eurozone.

Peter-Jan Knape, Delden

Gedachte  De campagnekas van VVD en CDA heeft een tekort, er is dus minder geld
voor de komende verkiezingen. Zo blijkt dat beide partijen er financieel niet
goed aan toe zijn. De andere partijen moeten de noodlijdende VVD en CDA
financieel  steunen, of zij dat nu leuk vinden of niet. Want in het kader van de
EU-gedachte betalen de rijken de armen, en daar valt niet over te stemmen.

R.E. Advokaat, Utrecht

Stoom   Volgens minister Opstelten zaten de regeringspartijen goed op stoom
(Tel. 05/05). Doordat de overheid financieel nauwelijks in eigen vlees snijdt
maar de lasten voor de burgers fors verhoogt, komt bij de belastingbetaler
inmiddels de stoom uit de oren! Het zou zo maar kunnen dat op 12 september de
kiezer stoom gaat afblazen!

Ant. Rijkaart, Hazerswoude

Luguber  Een topscheidsrechter in het internationale voetbal, Björn Kuipers,
hoog opgeleid, gerespecteerd ondernemer met zeventig medewerkers. Na
Barcelona-AC Milan had hij in de pers geen reactie mogen geven, zegt dictator
Collina namens de Europese voetbalbond. Consequentie en straf: Kuipers zal de
Champions Leaguefinale niet fluiten. Hij en alle elf collega-scheidsrechters op
het komende EK moeten hun mond houden! Aldus het onthullende verhaal in de krant
van 5 mei. De dag, dus, waarop het begrip vrijheid centraal staat. Achterlijk en
luguber.

Jacques d Ancona,Paterswolde

Bier  Hoe is het mogelijk dat er regelmatig geschreven wordt over kinderen van
11 jaar die al de reputatie hebben van comazuiper, en ik helaas moet zien dat er
op de tv net zo regelmatig geadverteerd wordt met verschillende merken bier? Het
wordt heel normaal gevonden dat de jeugd pas met een blikje bier in de hand een
geslaagde uitgaansdag denkt te beleven. Bij sportwedstrijden, party s en
zangbijeenkomsten steeds weer dat blikje bier. En dan is er ook nog zo iets als
het  indrinken . Ik gun ieder zijn biertje doch de omvang van het hedendaagse
drankgebruik is mij niet uit te leggen.

Jo Huiskes, Kaatsheuvel

Eerlijk  De heer Bleker (CDA) gaat zijn lijsttrekkerstrijd in met de slogan
Eerlijk-Helder  en hij is naar zijn zeggen het meest inhoudelijk. Hoe is het
mogelijk dat deze man de Hedwigepolder zo snel kan vergeten en Eerlijk-Helder
nog durft te gebruiken na zijn gepruts.

J.H. Posthumus, Veghel

Moeten  Doekle Terpstra van Inholland wil af van het idee dat studeren en werken
samen gaan. Kan iemand hem even de laatste stand van bezuinigingen doorgeven.
Als het met de bezuinigingen zo doorgaat, dan móeten studeren en werken wel
samen gaan.

Dick Pelle, Tuil

Graven   Het onderhoud van 60.000 oorlogsgraven staat op de tocht (Tel. 05/05).
De reden: geen geld voor. Een standaard zinnetje zo langzamerhand. Voor deze
mensen die vielen voor onze vrijheid is nergens een extra potje te vinden? Het
gewone volk houdt de hand op de knip, niet goed voor de economie maar Den Haag
houdt toch zelf ook de hand op onze knip? Al jaren hetzelfde of wat minder
pensioen, ach het is de grijze golf maar. Een tip: raddraaiers kunnen vast heel
goed graven schoon maken, kunnen ze meteen lezen aan wie ze hun vrijheid te
danken hebben.

C.G. Koets, Gorredijk

Paal en lat   Het was een prachtig, spannend voetbalseizoen. Eerlijk is eerlijk,
het was super genieten, tot de laatste dag. Prachtige aanvallen, goede
verdedigingen, schitterende goals, mooie reddingen, maar  er is naar mijn mening
ook een ander record behaald: het record paal en lat raken. Zowel bij de
topclubs als bij de lagere: paaltjesvoetbal.

Monique Picavet

Onzalig  De vijf partijen van de zogenaamde  Kunduz-coalitie  proberen ons te
laten geloven dat ze een historisch akkoord hebben bereikt. En dat nog wel in
twee dagen tijd. Maar het gaat hier slechts over een opsomming van nog niet
uitgewerkte plannen om fors te bezuinigen. Nu begint bij de bevolking door te
dringen welke onzalige bezuinigingen men voor ogen heeft. Het zou wel eens zo
kunnen zijn dat de verkiezingsuitslag een enorme  bermbom  zal leggen onder de
Kunduz-coalitie  en er een snel einde komt aan de onterechte euforie.

R. Verzijl, Oosterhout

LOAD-DATE: May 7, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              142 of 200 DOCUMENTS



                                  De Telegraaf

                               7 mei 2012 maandag

Hollande wil  gewoon  zijn

SECTION: 1; Blz. 7

LENGTH: 332 woorden


Van onze correspondent PARIJS, maandag De nieuwe president van Frankrijk is wars
van status, luxefeestjes en blingbling. François Hollande, het eerste
socialistische staatshoofd sinds François Mitterand, wil vooral een  normale
president  zijn. Dat gewoon gepaard gaat met weinig charisma, nemen de Fransen
na vijf jaar Sarkozy op de koop toe.

Zo gewoon is een normale president niet voor Frankrijk. Fransen kijken graag
tegen hun staatshoofd op, maar na vijf jaar Sarkozy is die eis wat op de
achtergrond geraakt. De leider van de Parti Socialiste (PS) heeft zijn winst te
danken aan het feit dat Frankrijk behalve van diens rechtse beleid vooral zijn
bekomst heeft van het patserige gedrag van de scheidend president.

Hoe gewoon de 57-jarige Hollande zich ook presenteert, hij studeerde af aan de
Parijse eliteschool ENA. Hij werkte in de coulissen tijdens het presidentschap
van François Mitterand, staatshoofd tussen 1981 en 1995. Hollande was acht jaar
burgemeester van Tulle, zat een termijn in het parlement en was tot nu toe
president van het departement Corrèze. Ook was hij elf jaar lang
partijvoorzitter. De socialist had jarenlang een relatie met zijn studievriendin
en partijgenoot Ségolène Royal. De moeder van zijn vier kinderen nam het in 2007
op tegen Nicolas Sarkozy, die haar toen met 53% van de stemmen versloeg. Het
koppel trouwde nooit, naar verluidt tot verdriet van Royal. Inmiddels is
Hollande al zes jaar samen met de voormalige politiek journaliste Valérie
Trierweiler.

Met een staatsschuld die ruim 5 procent van het bruto nationaal product
bedraagt, moet er flink bezuinigd worden. Hollande wil dat vooral bereiken door
premies te verhogen en meer belasting op te leggen. Daar gaan volgens economen
niet alleen de sterke schouders onder lijden: ook de gewone man gaat dat in zijn
portemonnee voelen. De nieuwe bewoner van het Elysée wordt geroemd om zijn
degelijkheid, intellect, humor en vriendelijkheid. En een meer  presidentieel
voorkomen komt allicht mettertijd.

LOAD-DATE: May 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              143 of 200 DOCUMENTS



                                  De Telegraaf

                              5 mei 2012 zaterdag

Walgelijk, een schande voor ons, het gewone volk

SECTION: 1; Blz. 2

LENGTH: 940 woorden


De heren slaan zichzelf op de borst. Wat hebben ze een prestatie neergezet in
een paar dagen, maar weer over de rug van vooral de kleine man. Neem nu het
eigen risico voor de zorgverzekering van EUR 400, niet meer te betalen voor
velen, en de btw-verhoging. Waarom niet bezuinigen op ontwikkelingsgelden? Nee,
want dan worden de dictators in de ontwikkelingslanden gekort op hun vele
uitspattingen. Wat te denken van de managers van de goede doelen? Die kunnen
toch niet gekort worden op hun riante salaris  Walgelijk vind ik dit, een
schande voor ons, het gewone volk, hier spreekt minachting uit.

A. Bierlaagh, Apeldoorn

Onverantwoord  Abvakabo vindt de nullijn voor ambtenaren en het niet willen
laten doorgaan van een loonsverhoging met terugwerkende kracht (hetgeen minister
Spies voorstaat)  onverantwoord . Geld uitgeven dat er niet is, terwijl de
staatsschuld met 70 miljoen euro per dag (!) oploopt. Dát is pas onverantwoord.

Hans de Jong, Nieuw-Vennep

Anbo   Nu de vakbond FNV wordt gereorganiseerd, is het moment gekomen om de
positie van de Anbo (Algemene Nederlandse Bond voor Ouderen) te herzien. O.a.
FNV Bondgenoten was tegen de toetreding van de Anbo in 2009: Anbo had geen
vakbondsverleden en zou geen actie in bedrijven kunnen voeren. Zelf heb ik ook
nooit kunnen begrijpen waarom de Anbo lid werd van de FNV. Deze was immers tegen
vertegenwoordiging van ouderen in pensioenfondsen. Veel Anbo-leden weten niet
dat ze door hun lidmaatschap ook lid van de FNV zijn. Nu de bonden per sector en
beroep worden georganiseerd, is er een gunstige gelegenheid om deze situatie te
wijzigen. Het zou mooi zijn om de leden van de Anbo te laten stemmen over al of
niet deelnemen aan de nieuwe bond.

T.W. Baak, Vorden

Verwend   Een maand langer werken en al in 2019 met 66 met aow en pensioen, wat
een zorgen (Tel. 04/05). Hieraan kan je zien hoe verwend we intussen zijn dat we
ons zelfs over deze futiliteiten zorgen gaan maken. Van zulke berichten worden
de mensen ontevreden, terwijl het toch te gek is om je over een enkele maand
langer werken zorgen te gaan maken. En dan moet het nog gecompenseerd worden
ook. Jonge jonge, wat een flinke jongens.

Jan de Wit, Den Haag

In de kou  Ik ben nog steeds ontdaan over de Catshuisactie van Wilders en ik had
dit nooit verwacht. Hij gooide niet alleen anderhalf jaar beleid in de
vuilnisbak, maar liet al die dappere CDA-mensen, die hun nek hebben uitgestoken,
in de kou staan en gaf het gelijk aan lieden als Klink, Hirsch Ballin en andere
fatsoensrakkers. Dit laatste doet mij het meeste pijn. Overigens heeft het
lenteakkoord alles wat maar naar Wilders riekt, of het goed was of niet,
afgeschoten.  Pechtold lacht in zijn vuistje. Nee, het was geen goede zet van
Wilders.

Peter Romijn,  Tenerife

Beheer  Uit het beheer van de Oostvaardersplassen blijkt dat Staatsbosbeheer
zich beter weer eens kan gaan bezighouden met zijn oorspronkelijke taak, nl.
bosbeheer.

H.A. Visser, Driebergen

Draghi  De burgers houden de hand op de knip, waardoor de economie niet
aantrekt. De overheid moet/wil bezuinigen en kan dus niet financieel stimuleren.
Maar Mario Draghi van de ECB heeft nu de oplossing gevonden: het remmend gas
geven. D.w.z. bezuinigen én groeien. Hoe dat moet? Dat laat hij aan de EU-landen
over. Dit soort opmerkingen zal het vertrouwen van de burgers vast niet doen
toenemen.

Frits W. van Dijk,

Cranendonck

Afrekenen  Kiezer rekent af met de PVV, aldus minister Opstelten. Wat als de
kiezer niet afrekent met de PVV en ze evenveel of zelfs meer zetels gunt? Gaat
de politiek dan zelf afrekenen met de PVV? Of gaan ze accepteren dat de kiezer
beslist en niet een of andere politieke elite in hun ivoren toren?

Gerard van Stijn,

Haarlem

Pas  Na de wietpas nu de frietpas.

Eduard Lievens

Referendum   In reactie op de brief  Kiezen  (WUZ 04/05) wil ik graag een
alternatief bieden: mijns inziens ga je politici uit de weg door een voortdurend
referendum gebaseerd op voorlichting. Hoe het ook zij, de huidige democratie
voldoet niet meer aan de wens van grote groepen van de bevolking en zij kunnen
wel zoet worden gehouden met sport en spel, maar de ernst en de kwaliteit van
het leven (dodenherdenking) moeten wij met zijn allen toch op peil zien te
houden.

Rob Röell, Medemblik

Benzine  De brandstofprijzen rijzen de pan uit, benzine gaat naar 2 euro. Hoe
zou dat toch komen? Ons land wordt overspoeld met bpm- en wegenbelastingvrije
kleine en zuinige autootjes, dus komt er aanmerkelijk minder geld binnen bij de
Haagse opmakers. Hoe lossen zij dat op? Even de grote brandstofmaatschappijen
aanschrijven dat de prijzen omhoog moeten, want de centen moeten onverminderd
blijven binnenkomen, is het niet linksom dan rechtsom. Wat is het zure van dit
alles, de gewone man heeft niet zomaar centen voor zo n nieuwe, kleine, auto,
dus die draait op voor het voordeel dat de welgestelden krijgen aangeboden door
het beleid van het Binnenhof.

Jan Dijkslag,

Elshof

Klasse  Het vrijgeven van namen, foto s, en filmfragmenten van verdachten van
zware misdrijven zorgt voor een snellere opsporing en het voorkomt andere
misdaden door de afschrikwekkende werking ervan, die beter werkt dan de huidige
strafjes. Zelfs in het buitenland loopt men nu een politiebureau binnen om zich
aan te geven. Grote klasse, politie en justitie, eindelijk eens een doortastende
aanpak. Dit geeft de burger moed in barre tijden.

S. de Joode, Amsterdam

Raadzaam  De minister van Binnenlandse Zaken wil de loonsverhoging voor
gemeenteambtenaren voorkomen. Ik ben het niet eens met dit voornemen. Als
gepiepelde gepensioneerde van ABP lijkt het mij eerder raadzaam dat de regering
de te verhogen contributie aan Europa afwijst.

W.A. Bode

LOAD-DATE: May 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              144 of 200 DOCUMENTS



                                  De Telegraaf

                              5 mei 2012 zaterdag

Salueren in dankbaarheid;
Nederland droeg bij aan monument voor Bomber Command

SECTION: 1; Blz. 6

LENGTH: 1198 woorden


Samen staan ze daar, drie oude mannen in de hal van de chique Royal Air Force
Club aan het Londense Piccadilly. Een groepje jonge Tornadovliegers, net terug
van missies boven Afghanistan, knikt beleefd. Want ze weten dat dit de laatsten
der Mohikanen zijn; leden van Bomber Command die in de Tweede Wereldoorlog nacht
na nacht aanvallen uitvoerden op Hitler-Duitsland en die vlak voor de bevrijding
voedsel vanuit hun machtige Lancasters dropten boven de hongerende Randstad.

Met Nederland hebben we altijd een heel bijzondere band gehad , vertelt Tony
Iveson (92).  We vlogen destijds boven jullie en lang na de oorlog werden we als
vrienden ontvangen. Onder anderen door prins Bernhard op paleis Soestdijk, maar
ook door al die duizenden gewone Nederlanders.

De crews die overleefden, zijn nu vier jaar bezig geld in te zamelen voor een
bijzondere plek ter nagedachtenis aan 55.573 gesneuvelde piloten,
boordschutters, bommenrichters en navigators van Bomber Command. Voor de
anderhalf miljoen pond die nodig was om het monument tot in eeuwigheid in Green
Park te laten voortbestaan, wierven ze ook in voormalig bezet gebied fondsen.

Nadat deze krant in 2010 en vorig jaar aandacht aan de vliegers besteedde, werd
voor ruim 45.000 euro gedoneerd. Waarbij de tomeloze inspanning van twee
Nederlanders   zij zagen de toestellen van de RAF destijds overkomen   door de
BBC en Britse kranten groot werd vermeld: Jaap Rost Onnes en Hugo graaf van
Zuylen van Nijevelt.

Eerbetoon  Onnes:  Prachtig dat lezers van De Telegraaf geld hebben gegeven,
ultiem eerbetoon aan de gesneuvelden. Het was een race tegen de klok, de
vliegers die destijds niet werden neergeschoten, zijn inmiddels op hoge
leeftijd. Maar donderdag 28 juni is het zover. Dan is er eindelijk dat monument.
Een in brons gegoten crew van zeven vliegers, vlak na terugkomst van wéér een
aanval op het Derde Rijk.

De Britse koningin zal het Bomber Command Memorial, op steenworp afstand van
Buckingham Palace, openen. Vlak daarna scheert de historische RAF-vlucht met een
Spitfire, Hurricane en Lancaster laag over Green Park.

De nu 89-jarige Harry Irons, destijds sergeant:  Ik vloog vaak boven Holland,
met Halifaxen en Lancasters. Je zag hoe collega s uit de lucht werden geschoten.
Plotseling stonden ze in brand en waren verdwenen. De Duitse nachtjagers hadden
kanonnen die schuin omhoog vuurden, recht in de onbeschermde buiken van onze
toestellen.  Schräge Musik , noemde de Luftwaffe dat wapensysteem. Wij hadden
geen idee. De RAF-leiding wist ervan, maar hield het geheim. Om de crews niet te
demoraliseren

Zestig missies vloog Irons, daar waar de meeste collega s na vier of vijf
aanvallen op Berlijn niet terugkeerden. Ook Tony Iveson is een
Lancaster-veteraan. Hij begon als jachtvlieger in een Spitfire-squadron tijdens
de Slag om Engeland. Om later bij de grote viermotorige bommenwerpers te dienen.

Ik was ingedeeld bij het beroemde 617  Dambuster  elitesquadron van wing
commander Guy Gibson , vertelt Iveson vanuit Londen. Twee jaar geleden was hij
nog in Nederland en bezocht de locaties die hij jarenlang vanuit de lucht
bestookte.  Vooral het bombarderen van de bunkers in IJmuiden, waar de Duitse
schnellboten lagen, blijft me altijd bij. De luchtafweer was een verschrikking,
het was spitsroeden vliegen, dwars tussen de ontploffende granaten door. Wij
gebruikten toen de beruchte Tallboy, 5500 kilo zwaar.

Iveson nam ook deel aan de aanvallen op het in een Noorse fjord verscholen
liggende Duitse slagschip Tirpitz. Maar hij kreeg het Distinguished Flying
Cross, hoge Britse vliegeronderscheiding, omdat hij zijn zwaarbeschadigde
toestel na het bombarderen van Berlijn terugbracht naar Engeland.

We werden boven Nederland opgejaagd door twee snelle en dodelijk zwaarbewapende
Focke Wulf FW190 jagers van de Luftwaffe , vertelt de voormalige squadronleader.

Het radioverkeer in onze Lancaster was stuk door brand, drie van de zeven
bemanningsleden dachten dat we zouden neerstorten en sprongen met hun parachute.
Uiteindelijk wist ik het toestel op de Shetland Eilanden aan de grond te zetten.

Iveson heeft er een verklaring voor dat de 55.573 doden van Bomber Command pas
nu een monument krijgen, daar waar Royal Air Force-jachtvliegers alle eer voor
hun overwinning in de Slag om Engeland ten deel viel.

Die brandende Duitse steden , vertelt hij,  en al die jong gesneuvelde piloten,
vaak op gruwelijke wijze aan hun einde gekomen  Onze oorlog, hoog boven de
inferno s van Berlijn en Dresden, in zoeklicht en afweervuur, was ná mei 1945
natuurlijk niet bepaald sexy. Dus raakte Bomber Command in de vergetelheid. Maar
er is geen geallieerd onderdeel waar procentueel zo veel slachtoffers vielen en
dat zo belangrijk was voor het einde van de naziheerschappij over grote delen
van Europa. Daarom is het goed dat dit deel van de Royal Air Force vanaf 28 juni
in brons is vereeuwigd.

Voormalig directeur van Duinrell, Hugo graaf van Zuylen van Nijevelt (82):  Ik
hoorde die Britten jarenlang overkomen, elke nacht weer, op weg naar Berlijn.
Vijftien was ik pas tijdens Operatie Manna, de voedseldroppings vlak voor onze
bevrijding. Ik kon die kerels in hun cockpit recht in de ogen kijken!

Bijdragen  Zijn vriend Jaap Rost Onnes, oud concerndirecteur van ABN Amro:
Prachtig dat Nederlanders deze laatste kans hebben aangegrepen om die helden van
toen te eren. En ik hoop dat anderen alsnog zullen doneren. Bijdragen, hoe klein
ook, zijn welkom op bankrekening 4911 94 749 ten name van Bomber Command
Association Hilversum. Want er is altijd geld nodig om het monument te kunnen
blijven onderhouden.

Harry Irons, één van de hoofdrolspelers die het overleefde, zegt 67 jaar na zijn
laatste operationele vlucht:  De beroemdste vlieger van Bomber Command was Guy
Gibson, hij leidde de aanval op de stuwdammen waardoor het Ruhrgebied zonder
stroom kwam te zitten. Winston Churchill stuurde hem daarna naar Canada en gaf
hem staffuncties. Want de regering wilde dat Gibson de oorlog zou overleven.
Maar de wing commander ging weer vliegen, dát was zijn leven. En het werd zijn
dood. Het noodlot sloeg op 19 september 1944 boven Nederland toe. Hij crashte
met zijn tweemotorige Mosquito bij Steenbergen en ligt daar op het katholieke
kerkhof begraven.

Squadron leader Tony Iveson:  Drie op de vijf keerden niet terug. Van velen
ontbreekt zelfs elk spoor. Verbrand in de lucht, versnipperd in het koude water
van Noordzee of IJsselmeer. Dat is wat nabestaanden, ook derde en vierde
generaties, al die lange jaren als verschrikkelijk hebben ervaren. Er was geen
plek om te herinneren, om te herdenken. Straks dus wel. Mede dankzij al die
Nederlandse burgers en bedrijven die hebben bijgedragen. Wij, de laatsten van
Bomber Command, salueren in dankbaarheid.

Jaap Rost Onnes en Hugo graaf van Zuylen van Nijevelt maakten zich afgelopen
jaren hard voor het monument in Green Park, hartje

Londen.  race tegen de klok

Eigen foto

De laatsten der Mohikanen bij het Bomber Command Memorial in aanbouw:

Les Temple, Tony Iveson en Harry Irons (v.l.n.r.).  Met dank aan Nederland!

Eigen foto

Lancasters werpen geen bommen af, maar brood: Operatie Manna, vlak voor de
bevrijding, om de hongerende bevolking te redden.

Foto: SPAARNESTAD

LOAD-DATE: May 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              145 of 200 DOCUMENTS



                                  De Telegraaf

                              5 mei 2012 zaterdag

Vier mei niet om Duitsers te gedenken, zegt rechter

SECTION: 1; Blz. 3

LENGTH: 432 woorden


Van onze verslaggevers VORDEN, zaterdag Het voornemen van burgemeester Henk
Aalderink om in Vorden ook omgekomen Duitse soldaten bij dodenherdenking te
betrekken is door de rechter verboden.  Dat is niet passend op 4 mei en het mag
zeker niet in één adem gebeuren met het herdenken van slachtoffers van het
nazibewind , oordeelde de rechtbank in Zutphen.

Professor Herman Loonstein van Federatief Joods Nederland had het kort geding
aangespannen en noemt de uitspraak  een verademing voor de rechtstaat . De
Joodse voorman stelt dat dit grote gevolgen heeft voor komende
dodenherdenkingen.  Het wordt een leidraad voor al die 4 en 5 mei comités die
telkens maar weer de grenzen van het herdenken willen verleggen. Nu is er een
duidelijk antwoord: 4 mei is voor Nederlandse slachtoffers en niet voor Duitse
bezetters.

Voor de gemeente Bronckhorst, waar Vorden onder valt, is het gezichtsverlies
groot. VVD-burgemeester Aalderink wilde ondanks alle kritiek afgelopen dagen van
geen wijken weten. Noch hij noch andere vertegenwoordigers van de gemeente
mochten gisteren langs de graven van tien omgekomen Duitse militairen lopen.

Afgezet  De rechtbank eiste ook dat moest worden voorkomen dat gewone burgers
onbedoeld bij de Duitse graven belanden. Daarom werd dat deel van de
begraafplaats afgezet.

Het was het zoveelste incident dit jaar in de aanloop naar dodenherdenking.
Eerder werd een omstreden gedicht over een gesneuvelde Nederlandse SS er, dat
gisteravond op de Dam zou worden voorgelezen, ingetrokken.

Ook de komst vandaag van de Duitse president naar een bevrijdingsbijeenkomst in
Breda gaf de nodige commotie. Een krans voor slachtoffers van de nog in Beieren
levende oorlogsmisdadiger Faber werd taboe verklaard.

Daarnaast is een rel uitgebroken rond de invulling van de herdenking op Texel.
Daar kreeg de zoon van oud-NSB-burgemeester Rijk de Vries gisteravond de ruimte
zijn verhaal te doen.

Twee leden van het Texelse 4 en 5 mei comité vonden de keuze voor zoon Ewout de
Vries zo smakeloos, dat zij op voorhand opstapten. De Texelse burgemeester
Francine Giskes, tevens voorzitter van het plaatselijke 4 en 5 mei comité, vindt
echter dat Ewout de Vries gewoon moest spreken, omdat zijn verhaal  mensen het
besef geeft waar een oorlog vandaan komt .

Boven Vorden cirkelde gisteren aan het einde van de middag een
reclamevliegtuigje met het spandoek  Vorden is fout . De actievoerders wilden
daarmee benadrukken dat de burgemeester het nooit zo ver had moeten laten komen.
Hoewel neo-nazi s op internet hadden aangekondigd naar het Gelderse dorpje te
zullen komen, bleven incidenten uit.

LOAD-DATE: May 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              146 of 200 DOCUMENTS



                                  De Telegraaf

                              3 mei 2012 donderdag

Gek

SECTION: 1; Blz. 11

LENGTH: 450 woorden


Een wandelaar die zichzelf als autoriteit en baas van de wereld ziet. Lijkt mij
de definitie van een politieagent!

Maar in mijn wakkere krant las ik dat onze politie Haaglanden grote moeite heeft
met zo´n karakter, dat wil zeggen: nu ook gewone burgers daarmee zijn besmet.

Een man die telkens onder de slagbomen doorkruipt om wat in de tuin van het
Vredespaleis te wandelen, is voor twee weken opgesloten. Tot grote opluchting
van de politie, stond erbij.

In onze internationale stad van recht & vrede!

Onze politie wil tegenwoordig ook graag gaan bepalen wie gek is en wie niet,
maar is volgens mij zelf aardig de weg kwijt.

Maakte ons blauw zich maar zo druk bij elke inbraak. Maar tegen eenvoudige
lastposten blijkt onze politie al niet bestand! Onmiddellijk is alle geduld op,
humor had men al niet en men ziet heel Haagland vanuit het eigen Vredespaleis,
zeg maar het hoofdbureau, als wingewest voor boetes, gevuld met enkel onwillige
en stuurse burgers die volstrekt niet deugen. Die rotlui steken zelfs over als
er geen auto aankomt, zaniken telkens dat hun fietsen zoek zijn en er vreemden
door hun tuinen lopen. Maar zelf gaan ze wel zelf zomaar in de tuin van
andermans Vredespaleis zitten en dat drie keer per week, terwijl de stad van de
politie hoort te zijn en de staat trouwens ook.

Acht keer moesten agenten al uitrukken om die wandelaar uit de internationale
prachttuin van het Piespalace te plukken, doodvermoeiend! Dat komt, las ik in
mijn krant, doordat het openbaar ministerie ook al gek is, volgens de politie:
de gekke officier van justitie laat die gekke wandelaar telkens weer vrij, omdat
de man voor huisvredebreuk niet langer kan worden vastgehouden, ook al wordt hij
voor dezelfde gekte   wandelen in de tuin   soms wel twee keer per dag
aangehouden.

Wie is er nou gek?

Politiewoordvoerder Wim Hoonhout, de opperdweiler van commissaris Henk van Essen
met de crimikraan aldoor open, verklaarde in de krant dat de politie ´met de rug
tegen de muur staat´. Dat gevoel had de beroofde burger al langer. Men komt door
zo´n wandelaar in de Vredespaleistuin aan het andere politiewerk niet meer toe.
Ik bedoel maar.

De politie, las ik verder, ziet het liefst dat de wandelaar zo snel mogelijk
gedwongen wordt opgenomen in een psychiatrische instelling, want daar horen alle
gekke burgers. Maar in de psychiatrie zijn ze volgens Hoonhout óók gek geworden,
want die gekken vinden dat zo´n wandelaar geen gevaar is voor zichzelf of voor
zijn omgeving. Niet gek genoeg!

Gekker moet het niet worden.

Belooft Wim Hoonhout, vaste goochelassistent van de korpschef, verder in mijn
krant: ´Wij vangen liever echte boeven´.

Te gek! Komt die Wim toch nog met een nieuwe trend aanzetten!

jvnoord@telegraaf

LOAD-DATE: May 2, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              147 of 200 DOCUMENTS



                                  De Telegraaf

                             28 april 2012 zaterdag

Hoffelijkheidsprijs voor Erica

SECTION: 1; Blz. 4

LENGTH: 734 woorden


Met tranen in de ogen en de handen voor de mond hoorde VVD-prominent Erica
Terpstra  dat zij door de jury en lezers van deze rubriek unaniem was gekozen
als winnares van de Princess Traveller Hoffelijkheidsprijs 2012. Niet alleen
Erica hield het bij de bekendmaking niet droog, ook bij oud-olympisch
zwemkampioene Inge  de  Bruijn  biggelden de tranen over de wangen. Het maakte
de 16e uitreiking niet alleen emotioneel, maar ook heel bijzonder. En geheel
verdiend!

Demissionair minister Uri  Rosenthal  van Buitenlandse Zaken reikte de prijs, in
de vorm van een kroontje, uit in het historische Paviljoen De Witte dat fraai is
gelegen op de duinen van Scheveningen. Hij deed dit vlak voordat hij met het
vliegtuig naar Azië vloog om de ministersconferentie Azië-Europa bij te wonen.
Het is fantastisch om Erica in het zonnetje te zetten. Zij is een bekende
Nederlander, maar één van ons allemaal. Je bent een echte positiva. Erica staat
voor enthousiasme, warmte en toewijding. Als zij in een zaal komt, fleurt
iedereen op en worden de mensen blij , sprak de minister.

Hij memoreerde Erica s lange carrière als topsporter in het zwemmen, als
politica, bestuurder en momenteel tv-maker die liefst anderhalf miljoen kijkers
aan haar reisprogramma s weet te binden.  Dat je ook prof . mr . Pieter  van
Vollenhoven  op bestuursvergaderingen van bijvoorbeeld de Nationale Haringpartij
van Nyenrode in bedwang weet te houden is knap , grapte Rosenthal. Voor haar was
de prijs een volkomen verrassing die goed geheim was gehouden.  Ik dacht een
uurtje met mijn secretaresse door te brengen. Ik kwam nietsvermoedend binnen.
Het is zo dierbaar zo veel vrienden van me te zien zitten , stamelde de winnares
van de Hoffelijkheidsprijs.

Tal van prominenten gaven acte de présence, zoals de oud-olympisch kampioenen
Inge de Bruijn en Sjoukje  Dijkstra  (kunstschaatsen), oud-hockey-international
Margriet  Zegers , oud-zwemkampioene Ada  Kok , TMF-directeur en voormalig
consul-generaal van Hongkong Jochum  Haakma , voetbalmakelaar Rob  Jansen  en
zanger Ronnie  Tober,  zelf ooit winnaar van de Hoffelijkheidsprijs.
Focwa-voorzitter Frits  Huffnagel  van de schadeherstelbedrijven vertelde dat
Erica Terpstra altijd een rol in zijn leven had gespeeld.

Toen ik campagneleider was van Mark  Rutte,  steunde je hem. Met hart en ziel
zette je in voor de Olympische Spelen. Mijn moeder zat op waterpolo vanwege de
zwemsuccessen van Erica. Een foto van haar hing boven mijn moeders bed. Zelfs
toen ik bijna in een Simca 1100 werd geboren, kwam dat door jou, omdat mijn
moeder te laat van huis wegging vanwege een zwemwedstrijd van jou , schetste
Huffnagel.

Musicalster Maaike  Widdershoven  zong de winnares toe, terwijl
componist/pianist Tonny  Eyk  op de piano speelde. Kunstschilder Geoffrey  Wijn
maakte tijdens de ceremonie een kleurrijk doek van de oud-staatssecretaris.
Juryvoorzitter Jaap  Rost  Onnes  van de Princess Traveller Hoffelijkheidsprijs,
die samen met Els  Ouborg  en uw rubriekschrijver de jury vormt, memoreerde dat
Erica Terpstra zich altijd hoffelijk, servicebewust en respectvol gedraagt
tegenover anderen.

De prijs wil de negatieve spiraal van vervlakking en verharding doorbreken door
positief te zijn jegens je medemens. Aardig zijn zou de gewoonste zaak ter
wereld moeten zijn , zei Rost Onnes. Elf keer is de prijs uitgereikt aan  gewone
Nederlanders, zoals buschauffeurs van Connexxion van lijn 80 en 82 in Haarlem,
de conciërge van het Barlaeus Gymnasium in Amsterdam en Ambulancewens te Rhoon.

Bekende Nederlanders die de prijs kregen, waren behalve Ronnie Tober ook Frans
Bauer , Rik  Felderhof  en Mies  Bouwman . De prijs bestaat uit een beeldje en
eeuwige roem. Bovendien ontving Erica een week verblijf in het Princess Hotel te
Seefeld. Ondernemer Aad  Ouborg  die met zijn kinderen Tim  en Florentine  de
bedrijven Princess Sportsgear en Princess Traveller op kaart zette, presenteerde
in Paviljoen De Witte ook de nieuwe kofferlijn.

De verkoop van de koffers in de kleuren rood, blauw en zwart loopt zo goed dat
er nu al vele duizenden wereldwijd zijn besteld.  Om mensen te overtuigen dat
het een goed product is, springt mijn vader bij de presentaties boven op de
dichte koffers. Ze zijn zo sterk dat ze zijn gewicht kunnen dragen , lachte Tim
Ouborg. Het ziet ernaar uit dat het kofferproject een groot succes is. Het lijkt
wel of alles wat Aad Ouborg aanraakt, in goud verandert.

LOAD-DATE: April 27, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              148 of 200 DOCUMENTS



                                  De Telegraaf

                             27 april 2012 vrijdag

Iedereen betaalt mee

SECTION: 1; Blz. 1

LENGTH: 336 woorden


Van onze parlementaire redactie  DEN HAAG, vrijdag  Iedereen moet gaan bijdragen
om Nederland er financieel bovenop te helpen. Van burgers en bedrijven worden
offers gevraagd, onder meer door een snelle stijging van de pensioenleeftijd,
een hoger btw-tarief, een bevriezing van ambtenarensalarissen en een verplichte
betaling van ww-uitkeringen door bedrijven voor de eerste zes maanden.

Met deze hoofdpunten heeft de zogeheten Kunduz-coalitie van VVD, CDA, D66,
GroenLinks en CU een bezuinigingspakket voor 2013 uit de grond gestampt, waarmee
circa 12 miljard kan worden bezuinigd. Daarmee kan het gapende gat in de
schatkist fors worden teruggebracht en wordt aan Europese afspraken voldaan.

Huzarenstukje  De maatregelen zijn in twee dagen tijd tijdens marathonoverleg
overeengekomen. Het akkoord is een huzarenstukje van de betrokken fracties en de
architect, minister De Jager (Financiën), die na het mislukte Catshuisberaad
onder grote druk stonden om de neuzen in de Kamer dezelfde kant op te krijgen.

Niemand wordt uitgezonderd , zo vatte CDA-fractievoorzitter Van Haersma Buma de
stemming over het akkoord samen. Dat was vooral een sneer naar partijen die niet
meededen. Volgens PVV-leider Wilders zijn de maatregelen het gevolg van een
Brussels dictaat en wordt Henk en Ingrid een poot uitgedraaid.

Naast een stevig pakket maatregelen worden ook een reeks zaken, die door het
gevallen kabinet waren ingezet, teruggedraaid. Het gaat onder meer om het
schrappen van bezuinigingen op het passend onderwijs (100 mln.), griffierechten
(240 mln.), persoonsgebonden budget (150 mln.), openbaar vervoer (100 mln.), de
huishoudinkomenstoets (54 mln.) en ontwikkelingshulp.

Verliezer  Grote verliezer van het akkoord is de PvdA, dat afhaakte en zich
daarmee in het kamp van SP en PVV schaart. Winnaar is volgens minister De Jager
ons land.  Het laat zien dat Nederland niet verlamd is door politieke
tegenstellingen. Als de nood echt aan de man is, weten we elkaar te vinden , zei
de bewindsman tevreden in de Tweede Kamer.

LOAD-DATE: April 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              149 of 200 DOCUMENTS



                                  De Telegraaf

                             27 april 2012 vrijdag

Huurwoningen Vestia  in de uitverkoop;
Vooral Den Haag slachtoffer van puinhopen corporatie

SECTION: 1; Blz. 11

LENGTH: 298 woorden


door Alexander Bakker DEN HAAG, vrijdag De geplaagde woningcorporatie Vestia zet
hoogstwaarschijnlijk een streep door alle bouwplannen in de Haagse regio. Vooral
Den Haag wordt hierdoor keihard getroffen, omdat het woonbedrijf juist hier
grootse plannen had voor de bouw van duizenden woningen. Naast onzekerheid over
de komst van nieuwe huurhuizen staat ook het plan voor het topsportcentrum op de
tocht.

In een  herstelplan  schrijven de nieuwe bestuurders van Vestia dat er de
komende tien jaar 15.000 huurwoningen moeten worden verkocht. Ook de gewone man
is de pineut door een huurverhoging. Het plan moet de grootste woningcorporatie
van ons land, die dit voorjaar nog failliet dreigde te gaan, weer op de rails
krijgen.

De financiële puinhoop is veroorzaakt door het gokken met derivaten door de
omstreden topman Eric Staal. Verder is Vestia spil in een grote fraudezaak.

Herstelplan  Recent heeft een noodlening van 1,5 miljard een ondergang
voorkomen. Het Centraal Fonds Volkshuisvesting vindt het herstelplan niet ver
genoeg gaan. Vooral het schrappen van bouwplannen heeft rampzalige gevolgen voor
Den Haag.

Als er geen woningcorporaties zijn die plannen willen overnemen, kan de stad
voor enkele miljoenen euro s het schip in gaan. Op dit moment zijn er in de
hofstad alleen al 34 lopende projecten van Vestia. Hoeveel bouwplannen er door
het herstelplan exact op losse schroeven komen te staan is niet duidelijk. Dat
hangt mede af van juridische afspraken.

In ieder geval ziet het er somber uit voor de komst van een prestigieus
topsportcentrum in het Zuiderpark en de bouw van honderden woningen in de haven
van Scheveningen. PvdA-wethouder Marnix Norder (Wonen en Stadsontwikkeling)
heeft een andere corporatie gevonden die het woondeel van Vestia in het
havenplan wil overnemen.

LOAD-DATE: April 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              150 of 200 DOCUMENTS



                                  De Telegraaf

                             27 april 2012 vrijdag

Bo luisterde president af

SECTION: 1; Blz. 13

LENGTH: 388 woorden


Van onze correspondent PEKING, vrijdag De Chinese president Hu Jintao blijkt te
zijn afgeluisterd door de gevallen toppoliticus Bo Xilai. De partijleider in de
stadsprovincie Chongqing, inmiddels gearresteerd op verdenking van ernstige
corruptie, liet enkele medewerkers telefoongesprekken van Hu afluisteren.

Dat hebben overheidsbronnen bevestigd. Het zou gaan om gesprekken in augustus
vorig jaar, toen onder andere werd overlegd over de opvolger van de president.
Als grootste kanshebber wordt Xi Jinping genoemd, een  bondgenoot  en favoriet
van de huidige leiders, in tegenstelling tot de linkse maoïst Bo.

Het afluisteren zou zijn uitgevoerd door Wang Lijun, de politiechef en
rechterhand van de eens zo geprezen maffiabestrijder. Wang vluchtte eerder dit
jaar plotseling naar het Amerikaanse consulaat nadat hij lucht kreeg van
betrokkenheid van Bo s vrouw Gu Kailai bij de moord op de Britse zakenman Neil
Heywood. Hij kreeg echter geen asiel en werd meteen opgepakt.

Zijn vlucht had wel tot gevolg dat er een enorme beerput openging over de man
die ervan overtuigd was ooit China s grootste leider te worden. Hij is ook
beschuldigd van talloze geheime affaires en zelfs van het laten neerstorten van
een vliegtuig waarin de vrouw van een aartsvijand zat.

De afluisteractie zou al in een vroeg stadium zijn ontdekt door de nationale
geheime dienst, waarna Bo en Wang onmiddellijk werden geschaduwd.  Puur verraad
, zegt een hoogleraar over het afluisteren.

Er komt hoogstwaarschijnlijk snel duidelijkheid over de straffen voor Bo, Wang
en Gu. Als wordt bewezen dat de vrouw van de politicus schuldig is aan moord,
moet zij vrezen voor de doodstraf. Bo en Wang moeten rekening houden, indien
schuldig bevonden aan ernstige corruptie, met zeer lange gevangenisstraffen.

China heeft er alle belang bij dat de grootste politieke storm sinds de
Tienanmen-opstand zo snel mogelijk gaat liggen. Later dit jaar dragen de
belangrijkste nationale leiders de macht over, en de partij wil hun opvolgers in
alle rust benoemen.

Het gewone volk krijgt via de staatsmedia maar mondjesmaat informatie over de
schokkende affaire, maar velen halen hun schouders er sowieso over op.  Er zal
nooit iets aan te doen zijn , zegt een taxichauffeur in Peking.  Corruptie is
overal. Hoe denk je dat Hu Jintao en premier Wen Jiabao aan de macht zijn
gekomen?

LOAD-DATE: April 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              151 of 200 DOCUMENTS



                                  De Telegraaf

                            26 april 2012 donderdag

Hervormingen niets anders dan lastenverzwaringen

SECTION: 1; Blz. 6

LENGTH: 982 woorden


De zelfingenomen Pechtold is voor echte hervormingen. Houd hem een microfoon
voor zijn neus en hij begint erover. Hervormingen in de woningmarkt, de zorg, de
arbeidsmarkt, noem maar op. Maar als je leest wat die grote hervormingen
inhouden, blijken het niets anders dan ordinaire lastenverzwaringen voor de
betreffende burgers. Toen ik van mijn salaris laatst een beetje maand overhield,
heb ik mijn werkgever ook wat hervormingen voorgesteld. Hoongelach was mijn
deel. Wat is politiek toch een raar vak.

Cornelis Bakker,

Blidsberg

Gelukkig  Er komen verkiezingen. Gelukkig! Maar op welke partij moeten alle
Nederlanders stemmen, die in 2005 in een referendum tegen de EU hebben gestemd
en die mening nog steeds zijn toegedaan?

A. Menso, Hommerts

Demagogie   Gezien de wanorde in het Haagse door het weglopen van Geert Wilders,
stel ik voor de typering van het Binnenhof als  Het Huis van de Democratie  te
wijzigen in  Het Huis van Anarchie en Demagogie . Helaas zal de uitkomst van de
verkiezingen op 12 september geen invloed hebben op die wijziging   grootspraak
en overweldigende media-aandacht ten spijt.

Wouter ter Heide, Zwolle

Herkenbaar  En weer is een middenstander de dupe van een brute overval (Tel.
24/04). De politie geeft beelden vrij waarop een moeder haar kind nog niet eens
zou herkennen. Is het met de hedendaagse techniek nou nog steeds niet mogelijk
om een duidelijk beeld te krijgen? En waarom moeten die camera s zo hoog hangen?
Hang ze eens op hoofdhoogte, dan kun je wellicht wel een herkenbaar gezicht in
beeld krijgen. Ik hoop voor deze mevrouw dat de dader gepakt wordt en dat hij
gevangenisstraf krijgt en geen taakstraf, zoals zoveel van deze criminelen.

Yvonne Aaftink

Vol  Nu we eindelijk mogen zeggen dat Nederland vol is, hoe lang gaat  t duren
voor we er iets aan mogen doen? Nederland telt nu 16,7 miljoen mensen op 33.893
km², dat is dus 493 mensen per km² of 45m² per persoon. Die 45m² moeten we delen
met natuur, gebouwen, bedrijven, wegen enz. Niet alleen Nederland is vol, de
hele wereld is vol. De wereldbevolking is in de afgelopen 50 jaar toegenomen van
drie naar zeven miljard. Er komen nu jaarlijks 80 miljoen mensen bij, da s
vijfmaal Nederland. Die toename vindt voornamelijk plaats in derdewereldlanden.
God zei:  Gaat heen en vermenigvuldigt u , maar dit lijkt me wat overdreven.

Jan Hinde, Heemskerk

Heen en weer  Wordt het nu niet eens hoog tijd dat er maatregelen worden
getroffen dat tijdens een uitzending van een Kamerdebat wordt voorkomen dat er
voortdurend personeel achter de spreker langs loopt. Moeten ze soms aan hun
familie laten zien dat ze aanwezig zijn?

F.H.Dijkstra, Sneek

Koekoek  De gebeurtenissen in Den Haag voeren mijn gedachten terug naar de tijd
van Hendrik  Boer  Koekoek. Opstaan, blinken en verzinken. De PVV doet
hetzelfde. Weggelopen partijgenoten, splitsingen en afgescheiden nieuwe
partijen . Jammer van alle goedbedoelde stemmen van ons,  gewone  mensen.

Jannie Nijssen, Nieuwe Tonge

UFO-partij   Toen ik las dat de  ufo-partij  SOPN tientallen zetels wil, moest
ik erg lachen. Dat is dezelfde club mensen die een kansloze  Occupy  actie
voerden in het bos tegenover paleis Soestdijk. Alles moet beter en schoner,
zeggen ze. Maar wel hun tentenkamp van oude smerige troep achterlaten in het bos
toen ze geen zin meer hadden. Vervolgens Staatsbosbeheer en de gemeente Baarn
(en dus de belastingbetaler) met een flinke onkostenpost opzadelen omdat ze een
enorme hoeveelheid troep achterlieten, maar ook een stuk bos ernstig hadden
vervuild met uitwerpselen en etensresten. Fijne partij  Als ze geld hebben om
een partij op te richten, kunnen ze beter eerst de rekening van de opruimactie
gaan betalen.

Frans van Eijk, Baarn

Totalitair  Wij zijn Henk en Ingrid. En ook nog met aow en een beetje pensioen.
Denkt u nou echt dat wij ook maar iets snappen van de discussie in de Tweede
Kamer? Wij vinden wel dat het totalitaire partijregime, voortgekomen uit de
Kieswet, niet past in deze tijd en pleiten ervoor, aan te sturen op een
tweepartijensysteem. Dit schiet niet op.

A. van Wichen, Hoofddorp

Veiligheid  De NS directie dient de volgende punten serieus in overweging te
nemen: Aanbrengen van veiligheidsgordels voor alle zitplaatsen; Geen
staanplaatsen toestaan en geen kaartjescontrole tijdens een treinrit. Dit ter
verhoging van veiligheid voor reizigers en NS-personeel.

A. Mattart, Roermond

Cruijff  De Cruijff-documentaire heeft laten zien hoe er in vroeger jaren
gevoetbald werd: geen scrum op het veld bij aanvang van de wedstrijd, motivatie
doe je op in de kleedkamer en niet op het veld. Toen zag men ook de verzorgers
niet op het veld. Als men nu over een grassprietje struikelt komt er meteen een
monteur het veld oprennen. Ook zag je die malle dansjes niet, nee scoren,
juichen en aftrappen, dat is voetbal zoals het moet, ook voor het publiek. Een
voetbalwedstrijd moet weer een feest worden in het stadion. Ik hoop dat deze
generatie topvoetballers ook naar deze documentaire over Johan Cruijff hebben
gekeken en mij nu een klein beetje gelijk geven. Overigens wens ik onze
internationals veel mazzel op het EK.

Fred Volkers, Schagen

Waanzin  Crisis en ambtelijke waanzin. Als ik het bericht  Gouden handdruk
defensiepersoneel  lees (Tel. 25/04), geloof ik mijn ogen niet. Dit is nou
precies waarom ik het hele ambtenarenapparaat vervloek. Wij betalen en zij
spelen voor zichzelf sinterklaas en wat ze tekort komen, wordt volgend jaar via
lastenverzwaring weer aangevuld. Stop deze waanzin en stel eindelijk paal en
perk aan deze ambtelijke geldstrooimachine. Crisis of niet, de ambtenaar vangt
en geniet!

W. de Brouwer, Venlo

Gas  Ik vind het een schande dat de politiek het begrotingstekort niet kan
ombuigen naar een begrotingsoverschot. Miljarden aan extra inkomsten uit het
aardgas schijnen in het niets te verdwijnen. Ik vraag mij af hoe het verder moet
als het aardgas op is over twintig jaar?

H.J.P. Bakker, Staphorst

LOAD-DATE: April 25, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              152 of 200 DOCUMENTS



                                  De Telegraaf

                             23 april 2012 maandag

WILDERS  WONDERLIJKE WEGEN;
CATSHUISBERAAD draait uit op EMOTIONELE ACHTBAAN

SECTION: 1; Blz. 5

LENGTH: 1768 woorden


Uit reconstructie van het Catshuisberaad blijkt dat aan de onderhandelingstafel
de emoties vaak hoog opliepen, met PVV er Fleur Agema en vooral haar  baas
Geert Wilders in een omstreden hoofdrol en het plotselinge einde op
zaterdagmiddag als verbijsterende anticlimax. Paul Jansen en Wouter de
Wintherzetten de zaken op een rij in een onthutsend relaas.
DEN HAAG, maandag  Het totale pakket vind ik niet acceptabel. Wij blijven op ons
standpunt dat Henk en Ingrid er niet meer dan driekwart procent op achteruit
mogen gaan. En ook de koopkracht van aow ers is een probleem.  Geert Wilders
staat op en wil wegbenen. Zonder een hand te geven gaan zijn ogen richting de
uitgang van de kleine vergaderzaal in het Catshuis, waar VVD, CDA en PVV zeven
weken lang intensief met elkaar hebben onderhandeld. Mark Rutte en Maxime
Verhagen zijn verbijsterd. Ze zijn zo dichtbij. En dan gooit Wilders op de
valreep het bijltje erbij neer.

Laten we even schorsen , stelt Rutte voor, in een poging te redden wat er te
redden valt. Adempauzes zijn de voorbije weken vaker succesvol gebleken. Als de
zes onderhandelaars er niet uitkwamen, gingen Rutte, Verhagen en Wilders even
met z n drieën apart zitten om de plooien glad te strijken. Maar deze keer niet.
Ik heb geen zin meer in die drietjes!  vlamt Wilders naar de premier. Die kan
het moeilijk bevatten. Het is over. Maar waarom? De geblondeerde Limburger wil
alleen nog maar praten over wie wanneer de pers uitlegt dat het is misgegaan.
Als dat is afgesproken, loopt hij weg. CDA ers en VVD ers blijven achter. De
chauffeur van Verhagen wordt gevraagd de nette pakken van de CDA-onderhandelaars
op te halen; bij de liberalen gebeurt hetzelfde. Niemand had verwacht dat ze
vandaag in een persconferentie moesten verklaren dat het over en uit is.

En dat terwijl ze met Wilders toch wel wat gewend waren. Hij gedroeg zich bij
het Catshuisberaad opvallend anders dan bij de coalitieonderhandelingen in het
najaar van 2010. Toen kon hij vaak zelf bepalen waar hij mee akkoord ging. Nu
wil Wilders elke keer ruggespraak houden met zijn  team .  Hij was onzeker ,
zegt een betrokkene.

Onhandigheid  Ook mede-onderhandelaar Fleur Agema heeft het moeilijk. Agema, die
jarenlang voor de PVV het woord voerde over de zorg in de Tweede Kamer, bijt
zich vast in dit dossier. Ze verzet zich tegen een eigen bijdrage voor
medicijnen en weigert te bewegen, zelfs als alternatieve ingrepen minder kosten.
Feiten tellen niet, het gaat haar om de beelden , signaleert een
gesprekspartner. Een ander omschrijft de verhouding tussen Wilders en Agema als
die van tussen een baas en een knecht. Als de onderhandelaars uiteindelijk toch
opschuiven richting het invoeren van de eigen medicijnbijdrage, barst Agema in
huilen uit. Wilders neemt Rutte en Verhagen apart.  Laat haar nou nog een keer
haar verhaal doen , vraagt hij de twee. Dat mag. Maar ze zijn niet van plan van
standpunt te veranderen, waterlanders of niet.  Laat haar maar lullen , denkt
één van hen. Op een zeker moment tijdens de onderhandelingen heeft ook Wilders
genoeg van zijn secondante. Hij snauwt dat ze haar mond moet houden.

Op dag één gaat het al mis. Aanleiding is een onhandigheid van VVD er Stef Blok.
We moeten onder de 3 procent uitkomen. Als het niet met jullie lukt, dan doen we
het wel met andere partijen , trapt de fractievoorzitter af. Wilders gaat direct
door het plafond. Even later krijgt Sybrand van Haersma Buma een sneer, als hij
zegt dat zijn fractie hecht aan hervormingen. Wilders laat weten dat hij niets
met de CDA-fractie te maken heeft.  En het Nederlands belang interesseert me
geen bal. Het gaat om mijn kiezers , vuurt hij terug.

Om het ijs te breken wordt besloten de gesprekken te beginnen waar ze het
makkelijk over eens lijken. Zo staat de nullijn voor overheidspersoneel al snel
vast. Wilders stelt vervolgens een referendum over de euro voor. Tot verbazing
van de CDA ers lijkt de VVD alles prima te vinden, zolang het begrotingstekort
maar wordt teruggeduwd.

Wilders voelt vanaf het begin niet veel voor hervormingen. De gesprekken gaan
moeizaam en de PVV-eisen liggen ver verwijderd van wat VVD en CDA beogen. Zo wil
de PVV 800 miljoen op defensie korten en 2,6 miljard op
ontwikkelingssamenwerking. Nadat Hero Brinkman op 20 maart aankondigt de PVV te
verlaten en de coalitie de meerderheid kwijt is, is Wilders aanvankelijk van de
kaart en gooit hij er daarna nog een schepje bovenop.  Ik wil het tekort maar
terugbrengen tot 4 procent en geen enkele hervorming , roept hij die dinsdag
opstandig aan de onderhandelingstafel. Rutte ontploft. Woedend dient hij Wilders
van repliek.  Dat is onacceptabel! Dan komen er verkiezingen!  valt de premier
even uit zijn rol.

Rutte belt later de VVD-bewindslieden om hen te vertellen dat het waarschijnlijk
einde oefening is. Zijn VVD staat klaar om de PVV electoraal helemaal leeg te
eten. Verhagen gaat die avond nog naar een voorstelling van het Cirque du
Soleil.  Ik zit toch de hele dag bij een circus, dan kan het er  savonds ook wel
bij , zegt hij tegen een vertrouweling. De volgende dag belt ook Verhagen de
CDA-ministers en staatssecretarissen om het slechte nieuws te vertellen.
CDA-fractieleider Van Haersma Buma zoekt contact met D66, GroenLinks en
ChristenUnie om te kijken of met hen kan worden gepraat over een alternatief
bezuinigingspakket voor 2013. De onderhandelaars komen die woensdagmiddag nog
bijeen om de laatste dingen af te sluiten. Verkiezingen op 27 juni, meldt Rutte.

Hervormen  Wilders trekt wit weg.  Laat me er nog een nachtje over slapen , zegt
hij die woensdag tot verwarring van de anderen in het Catshuis. De CDA ers
hebben er een hard hoofd in. Al drie weken zitten ze aan tafel en ze zijn
nauwelijks wat opgeschoten. Doorpraten is tijdverspilling, denken de
christendemocraten. De Rijksvoorlichtingsdienst stuurt een bericht de wereld in
dat de onderhandelingen door een moeilijke fase gaan. Rutte start de zogenoemde
biechtstoelprocedure op. Apart ontvangt hij Wilders en Verhagen om uit te vinden
hoe ver zij serieus bereid zijn te gaan. Dan blijkt Wilders ineens wél te willen
hervormen.

Er is een ander belang dat ons belang overstijgt en dat is het Nederlands belang
, geeft Wilders donderdagochtend 29 maart ineens toe. Het is een boodschap die
haaks staat op zijn mededeling aan het begin van het overleg. CDA en VVD kijken
elkaar aan.  Anders komt links aan de macht en dat is nog veel erger , licht
Wilders zijn draai toe. De PVV-leider zegt op vier punten te willen bewegen. Hij
gaat akkoord met het in 2015 verhogen van de aow-leeftijd naar 66 jaar. Daaraan
wordt wel gekoppeld dat de rekenrente voor de pensioenfondsen op 4% komt te
liggen, zodat de fondsen weinig tot niets hoeven te korten.

Op het terrein van de ww en ontslagrecht wil hij niets. Maar de PVV is wel
bereid de CDA-voorstellen over de woningmarkt over te nemen, inclusief het
aanpakken van de hypotheekrenteaftrek. Ook wil Wilders tenminste 1 miljard euro
bezuinigen op ontwikkelingssamenwerking, veel minder dan de eerder geopperde 2,6
miljard. Dat is voor het CDA bespreekbaar.  En wat betreft de zorg: hoe minder
hoe beter , zegt de PVV-leider. Het hele pakket moet  SGP-proof  zijn, benadrukt
Wilders nog. Want de coalitie mag in geen geval afhankelijk zijn van de
afvallige Hero Brinkman, door wie Wilders zich zwaar bedonderd voelt.

Zo krijgen de onderhandelingen nieuw elan. Het gaat plots snel, al blijft de
zorg een harde dobber. Als die horde ook is genomen, wordt SGP-leider Kees van
der Staaij ingelicht. Eerst op de achterbank van de auto van Rutte, waar zij
worden gesignaleerd. Een dag later komen de vier voormannen na de vrijdagse
ministerraad samen op het departement van Verhagen. Van der Staaij blijkt zich
goed in het pakket te kunnen vinden. Wel vraagt hij om de bezuiniging op het
speciaal onderwijs nog verder te verzachten, bovenop wat VVD, CDA en PVV op
eigen houtje al hebben afgesproken. Op medisch-ethisch terrein krijgt de SGP er
niks. Hij zal het moeten doen met de afspraak dat het kabinet bestaande
regelgeving niet verder zal verruimen.

Zo ligt er aan het einde van die week een principeakkoord op tafel en kan het
Centraal Planbureau (CPB) de maatregelen gaan doorrekenen. De donderdag erna, op
18 april, komen de onderhandelaars bijeen om de laatste puntjes op de i te
zetten. Op vrijdag rond het middaguur komen de CPB-cijfers, maar zonder de
koopkrachtplaatjes. Die komen later die middag. Wilders vraagt daarom of het
overleg niet om 18.00 uur maar een uur later kan beginnen, omdat hij een
precieze uitsplitsing van de effecten wil bekijken. Niemand heeft enige argwaan.
De cijfers verrassen VVD en CDA niet. De verhoging van de btw raakt iedereen in
de portemonnee, dat stond van begin af aan vast.

Extra s  Maar Wilders reageert die avond bezorgd. Hij vindt de inkomenseffecten
voor de lage inkomens en voor aow ers te gortig. Afgesproken wordt om er
zaterdag verder over te praten. Die avond en zaterdagochtend belt Rutte nogmaals
met Wilders om onder vier ogen over de koopkrachteffecten te praten. Hij zegt
dat ze nog iets extra s kunnen doen om de PVV-zorgen te verzachten. Zo is er nog
1,2 miljard euro beschikbaar voor reparatiemaatregelen voor aow ers en mensen
met een laag inkomen. Dat zou voldoende moeten zijn.

Maar Wilders is niet meer voor rede vatbaar, blijkt die zaterdag, nadat de
PVV-leider die ochtend in kleine kring het onderhandelingspakket heeft
besproken. Daar moet iets gebeurd zijn; zelfs Rutte dringt niet meer tot hem
door. In een ultieme poging stellen de regeringspartijen Wilders nog voor om de
accijns op sigaretten nog verder te verhogen en de opbrengst naar de laagste
inkomens te schuiven. Het is zinloos. Wilders trekt de stoel onder het kabinet
Rutte-Verhagen vandaan.  Hij had er de moed niet voor om moeilijke beslissingen
te nemen , concludeert een onderhandelaar.

Even later staan de premier en vicepremier de pers te woord. Ze zijn
aangeslagen, en Verhagen zegt waar het op staat: Wilders laat 16 miljoen
Nederlanders in de steek.

Dit verhaal kwam tot stand op basis van gesprekken met betrokkenen. Geert
Wilders wilde niet meewerken.

Toen alles nog goed leek. Rutte legt een arm om Wilders en (vlnr) Agema, van
Haersma Buma, Verhagen en Blok zitten erbij.

Foto: ANP

Fleur Agema kijkt toe hoe  baas  Wilders belt.

Foto: ANP

Premier Rutte denkt uitwaaiend op het strand terug aan de slopende
onderhandelingen in het Catshuis.

Foto: Anton Overklift

De zaterdag begint nog vrolijk als Rutte en Blok fietsend Verhagen en Van
Haersma Buma passeren.

Foto: Serge Ligtenberg

Wilders en Rutte in de

tuin van het

Catshuis.

Foto:

Serge

Ligtenberg

LOAD-DATE: April 22, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              153 of 200 DOCUMENTS



                                  De Telegraaf

                             20 april 2012 vrijdag

Allemaal SUV?

SECTION: 1; Blz. 19

LENGTH: 351 woorden


De discussie over SUV  s is al langere tijd geluwd.Een SUV is allang niet meer
alleen loeigroot en loodzwaar, er is veel meer keus dan maatje Range Rover. Ook
de gewone man/vrouw kan inmiddels een hoge Jeep-achtige kiezen, er is een SUV
voor ons allemaal. Dat ontdekten we weer toen we het hele compacte SUV-segment
voor het komende nummer van Autovisie-magazine testten.

Er was zoveel keus dat we maar liefst tot een eigen elftal kwamen. En daar zaten
zeer betaalbare types tussen. Zo was de goedkoopste speler de Dacia Duster, een
SUV die je al voor minder dan 14 mille hebt, terwijl populaire types als de Kia
Sportage en Mazda CX-5 (zie ook de test op deze pagina) al vanaf een kleine
24.000 euro, de prijs van een goed aangeklede Golf, te krijgen zijn. Onze
selectiecriteria waren overigens ruim omdat ook de fabrikanten steeds vrijere
paden bewandelen. Want wanneer is een auto nou echt een SUV? Moet hij per se
vierwielaandrijving hebben en minimaal 15 cm hoger zijn dan een  normale
personenauto? Nee, want niemand kiest bijna vierwielaandrijving en een Mini
Countryman is wel iets hoger dan een normale Mini, maar er staat geen
Jeep-achtige voor je. Dat is ook zo bij de Subura XV, maar die gebruikt
vierwielaandrijving om zijn gebrek aan stoere looks te compenseren. En zo kunnen
we nog wel even doorgaan want een Peugeot 3008 lijkt eerder op een MPV dan op
een Jeep-achtige. Dat weten de fabrikanten ook, want die hanteren wazige termen
die de ongewenste SUV-stempel voorkomen. De meest gebruikte is cross-over, maar
ook steeds vaker wordt de term softroader van stal gehaald. Hoe dan ook, het
zijn allemaal stoer ogende auto s waarin je door een hogere zitpositie beter
overzicht hebt en bovendien niet van een stoeprand of verkeersdrempel hoeft te
schrikken, ze kunnen tegen een stootje. Hun populariteit groeit ook omdat de
meeste nadelen die eerder aan een SUV kleefden verleden tijd zijn. Ze zijn niet
langer zwaarder en veel groter dan een normale auto en ze zijn een stuk
betaalbaarder, terwijl van een meerprijs nauwelijks meer sprake is. Hebben we de
ideale auto dan eindelijk uitgevonden?

LOAD-DATE: April 19, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              154 of 200 DOCUMENTS



                                  De Telegraaf

                             20 april 2012 vrijdag

TEDxBinnenhof wil gewone man

SECTION: 1; Blz. 11

LENGTH: 305 woorden


Van onze Haagse redactie

DEN HAAG, vrijdag

De wereldwijde ultrahippe bijeenkomst die in juni in de Ridderzaal op het
Binnenhof wordt georganiseerd zoekt als sprekers de gewone man van de straat.

De TEDxBinnenhof is een van de vele bijeenkomsten die onder de noemer TED sinds
vier jaar worden georganiseerd over de hele wereld. Hierbij krijgen sprekers
korte tijd het podium om hun antwoord op een van de vele maatschappelijke
problemen te delen. Zo waren eerder in Nederland sprekers als oprichter van
Apple Steve Jobs en generaal Van Uhm, die zelfs met een geweer het podium
betrad.

Maar dit keer wil de organisatie eens dat iedereen de kans krijgt om zijn ideeën
wereldkundig te maken.  We doen dan ook echt een oproep aan de man of vrouw van
de straat om zich te melden , dit stelt Christine van Zuylen, een van de 100
vrijwilligers betrokken bij de organisatie van het evenement. Tot uiterlijk
vandaag kunnen mensen hun ideeën via een speciaal formulier op de website van
tedxbinnenhof.com plaatsen.

Podium   Ze hoeven niet bang te zijn dat ze ineens op het podium komen staan
zonder enige ervaring want ze zullen in aanloop naar de daadwerkelijke
presentatie een coach toegewezen krijgen , vertelt de communicatiedeskundige.

Tijdens TEDxBinnenhof wordt in de Ridderzaal een catwalk geplaatst waar in 7
minuten de toespraken gehouden worden. Het evenement zal door 450 genodigden
worden bijgewoond, waaronder grote kopstukken uit de economie en politiek.
Daarnaast is het op tien locaties in Nederland via een livestream te volgen, als
op tien verschillende ambassades van ons land over de hele wereld.

Het uiteindelijke beste idee van de dag wordt op de website van ted.com
geplaatst. Hier kijken gemiddeld 2 miljoen mensen per dag naar. Gastheer van het
hele gebeuren is overigens de minister van Economische Zaken, Maxime Verhagen.

LOAD-DATE: April 19, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              155 of 200 DOCUMENTS



                                  De Telegraaf

                            19 april 2012 donderdag

Uitstraling doet klant  kopen;
 Verkoopster moet  lekker in haar vel zitten

SECTION: 1; Blz. 21

LENGTH: 822 woorden


Wat mooi is, is fijn om naar te kijken. Maar vinden we ook prettig om van mooie
mensen te kopen? Uit verschillende onderzoeken blijkt: lang niet altijd. Volgens
winkeliers en winkelend publiek hebben schoonheid  zolang er niet alleen maar
modellen rondlopen   en vooral uitstraling, juist een positieve invloed op de
verkoop.                                Goed verzorgde medewerksters die onze
kleding dragen, trekken juist de aandacht van de klant en dat stimuleert de
verkoop , zegt Kyra Kroes van de modeketen Vero Moda, waar verkoopsters in de
meest recente collectie van de winkel lopen.  Klanten zeggen dan eerder:  Wat
leuk, ik ga dat kledingstuk ook proberen .

Kroes denkt dat het vooral te maken heeft met het zelfbeeld van de klant hoe die
op een mooie verkoopster reageert.  Als je denkt dat iets jou minder leuk staat
dan een ander, dan is dat onzekerheid. Iedereen heeft zijn eigen unieke
uitstraling en het is zonde voor jezelf als je die negatief laat beïnvloeden
door een ander. Knap of mooi is subjectief. Het zou wat ver gaan als we knappe
verkoopsters gaan weren , lacht ze. Schoonheden in de ban doen, is volgens de
onderzoeken dan ook niet de oplossing. Bianca Price, van de universiteit van
South Australia, adviseerde in 2009 winkeliers wel om personeel in
verschillende maten en vormen  aan te nemen. Dit naar aanleiding van haar
onderzoek onder 341 vrouwen die foto s van verkoopsters moesten beoordelen,
variërend van knap naar veel minder aantrekkelijke vrouwen. Hoe knapper de
verkoopster, hoe minder geneigd de deelnemers waren een mascara of mobiele
telefoon te kopen.  Mooi is niet altijd beter , concludeerde Price.

Vorig jaar kwam de universiteit van British Colombia tot dezelfde conclusie:
Denk twee keer na voordat je een knappe verkoopster in dienst neemt.   Wanneer
een vrouw ziet dat een andere knappe vrouw een jurk aanheeft in de winkel en
deze ook past, denkt ze: In vergelijking met haar zie ik er vreselijk uit ,
aldus Darren Dahl, professor van de universiteit. Anders dan het Australische
onderzoek, concludeert Dahl dat het kwaad pas geschiedt wanneer een mooie vrouw
het kledingstuk aanheeft.  Als een knappe vrouw de jurk alleen vast heeft, denkt
de andere vrouw: die jurk is  heel schattig en stijlvol. Wanneer ze hem alleen
ziet hangen, denkt ze: hij staat mij  heel schattig en stijlvol , aldus Dahl.

Natuurlijk zijn er soms blikken, als een verkoopster een strakke jurk aanheeft
bijvoorbeeld. Maar is dat niet vrouw-eigen?  zegt Jan, verkoopmedewerker bij
COS, het hippe zusje van H&M, en al jaren werkzaam in kledingwinkels.  Wij
dragen de kleding van de winkel en over het algemeen reageren klanten positief.
Daarbij maakt het niet uit hoe de verkopers eruitzien. De klant zegt vaak dat
het kledingstuk hen mooi staat en vragen dan of we het in haar maat hebben.  Dit
is volgens Jan zelfs het geval wanneer een verkoopster ook een baan als model
heeft.  Maar als je uitstraling hebt en maat 42, maak je eerder kans om bij COS
te werken dan met maat 32 en een chagrijnig gezicht.

American Dream  Een ander beleid voert het Amerikaanse Abercrombie & Fitch, dat
binnenkort het eerste Nederlandse filiaal in Amsterdam opent. De hippe
kledingketen heeft alleen maar modellen in dienst, met tandpastaglimlach en
wasbordbuik.  Die verkopen de American Dream, het Disney-gevoel. Hun klanten
kiezen echt om daar deel van uit te maken. Je kan er dan misschien niet uitzien
als een model, maar met een shirtje van dat merk voel je je toch een beetje
perfect , zegt Jan.

Mooie mensen schijnen het halo-effect te hebben. Wanneer iemand er fysiek
aantrekkelijk uitziet, worden die automatisch positieve eigenschappen als slim,
aardig en betrouwbaar toegedicht.  Vanuit dat oogpunt zouden vrouwen eerder iets
bij een mooie verkoopster kopen , zegt Bram van den Bergh van de Rotterdam
School of Management, die onderzoek doet naar koopgedrag.  Echter, zijn vrouwen
wel eerder geneigd zichzelf te vergelijken en dat mondt soms uit in afgunst.
Dit is volgens hem nog geen reden om knappe verkoopsters te weren.  Maar het
lijkt me niet verstandig om alleen maar modellen in dienst te hebben, want dan
loop je inderdaad de kans dat de gewone vrouw de winkel uitloopt.

Bij winkelketen America Today zijn het dan ook niet modellen die de kledij aan
de man brengen.  Maar wij vinden knappe verkoopsters in onze kleding wél leuk ,
zegt Nina van Lith van America Today.  Ze hoeven geen maatje 36 te hebben, maar
wel uitstralen waar wij voor staan, namelijk jeugdigheid.  Van Lith hoort van
storemanagers terug dat  een leuk koppie helpt .  Verkoopsters die er goed
uitzien, krijgen vaker de vraag van klanten of ze het kledingstuk ook in hun
maat hebben.  Bij H&M hoeft een verkoopster noch model, noch knap te zijn.  De
verkoopster moet lekker in haar vel zitten  , zegt Elke van Kieft van H&M.  Knap
of niet knap maakt niet uit. Een positieve uitstraling heeft áltijd een positief
effect op de klant.

LOAD-DATE: April 18, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              156 of 200 DOCUMENTS



                                  De Telegraaf

                             14 april 2012 zaterdag

Tussen de gevangenen

SECTION: 1; Blz. 33

LENGTH: 308 woorden


Voor Menno Buch is de schaduwzijde van de samenleving geen onbekend terrein. De
ondernemer/tv-maker scoort graag met controversiële programmaonderwerpen zoals
Buch in de Bajes,  vanaf morgenavond te zien. Daarin toont hij de wereld binnen
de gevangenismuren en laat ook zichzelf opsluiten. De impact van zijn
choquerende kijkcijferhit Sex voor de Buch  zal echter moeilijk te evenaren
zijn.

Buch pionierde halverwege de jaren 80 met sekslijnen, toen nog een onbekend
fenomeen in Nederland. Het aloude adagium sex sells  is niet alleen de bron van
zijn fortuin, maar kwam ook terug in zijn televisiecarrière toen Buch in de
jaren 90 landelijke bekendheid verwierf met Sex voor de Buch .

Dit werd niet alleen een van de meest bekritiseerde programma s uit onze
tv-geschiedenis, het was ook ongekend succesvol. De show, waarin de  gewone man
zijn fantasieën kon uiten, bood de kijker een mix van walging, plaatsvervangende
schaamte en pijnlijk humoristische televisie.

Het is verrassend dat Buch al langere tijd als vrijwilliger betrokken is bij
gedetineerden. Hierdoor heeft hij naar eigen zeggen goede contacten bij justitie
opgebouwd en meent hij deuren te kunnen openen die voor anderen gesloten
blijven.

Doel van het programma is te laten zien dat het bestaan in een penitentiaire
inrichting geen Luilekkerland is, ondanks het imago van staatshotel.

Het echte gevangenisleven bevat geen plasmaschermen en menukaarten, maar gebrek
aan contact met de buitenwereld, beperkte vrijheid en soms gevoelens van schuld
en schaamte , aldus de presentator.

In de bajes in Almere komen gedurende acht weken zowel gevangenen als
medewerkers aan het woord. Gedetineerden worden gevolgd vanaf het moment dat ze
de bajes betreden. Verder wordt  bekeken wat het verblijf met deze mensen en hun
familie doet.

Menno Buch laat zich vrijwillig opsluiten.

FOTO: mark van wengen

LOAD-DATE: April 13, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              157 of 200 DOCUMENTS



                                  De Telegraaf

                             13 april 2012 vrijdag

PvdA heeft afgedaan;
Stemmers: tijdelijke opleving door  nieuw gezicht  Samsom

SECTION: 1; Blz. 6

LENGTH: 663 woorden


Voor één op de vijf stellingdeelnemers is Diederik Samsom de aangewezen persoon
om de PvdA uit het slop te trekken. De nieuwe partijleider formuleert helder,
weet waarover hij het heeft en weet welke weg de sociaaldemocraten moeten
volgen.

Samsom zorgt voor een opleving. Niet om wat hij zegt maar puur de bevlogenheid
waarmee hij het zegt. Als je overkomt dat je het zelf gelooft, gaan anderen het
ook geloven , meent iemand.

Echter driekwart van de stemmers vindt Samsom eerder  oude wijn in nieuwe zakken
. Zo schrijft een stemmer:  Het is gewoon Joop den Uyl met een ander gezicht. De
plannen zijn goeddeels oude koek. Het gaat om potverteren en de rekening naar de
volgende generatie doorschuiven.  Deze stemmer staat niet alleen in zijn of haar
kritiek; velen halen aan dat zij de plannen  potverteren  vinden.

Zo kiezen de sociaaldemocraten weer voor nivellering: mensen met een inkomen
vanaf anderhalve ton moeten 60 procent belasting gaan betalen. Meer dan de helft
meent dat hardwerkende Nederlanders op deze wijze schandalig worden  beroofd .
Toch vindt een kwart wel dat de  sterksten de zwaarste lasten moeten dragen .

Opvallend is wel dat meer dan de helft de drastische bezuiniging op de
hypotheekrenteaftrek omarmt. De PvdA wil de hypotheekrenteaftrek in dertig jaar
tijd terug naar 30 procent brengen en de aftrek geldt tegen die tijd niet meer
voor bedragen die hoger liggen dan de prijs van een  gemiddeld huis . Hoewel de
geesten al lang rijp zijn gemaakt voor een korting op de renteaftrek, is het de
vraag of iedereen de implicaties van dit voorstel goed begrijpt.

Het PvdA-plan om de premies en de eigen bijdragen in de zorg inkomensafhankelijk
te maken, zodat hoge inkomens meer betalen, is wel duidelijk. Het voorstel
krijgt een nipte afwijzing: 52 procent is tegen, terwijl 45 procent voorstander
is.

Daadkrachtig

Menigeen wil dat de huidige crisis daadkrachtig wordt aangepakt want  zachte
heelmeesters maken stinkende wonden . Dan hebben we het dus over hervormen en
bezuinigen. Maar in de plannen van Samsom c.s. is van het laatste nauwelijks
sprake.

Bovendien heeft de nieuwe partijleider gezegd de 3 procentnorm van Brussel niet
al te serieus te nemen. Maar de EU heeft deze norm juist opgelegd om de
staatstekorten niet al te hoog te laten oplopen. Dat de PvdA de creditcard trekt
om Nederland de komende jaren door de crisis te helpen is velen een doorn in het
oog.

Enkelen menen dat Samsom nog kan profiteren van een beginnersmomentum, maar op
de lange duur wint hij het niet.  Misschien op korte termijn zieltjes winnen.
En:  Tijdelijke opleving in verband met een nieuw gezicht. Zodra de gevolgen van
die onzinnige plannen duidelijk worden, haken de meesten weer af.  De meesten
denken dat hij geen stemmen gaat afsnoepen van de SP. Voor velen heeft de partij
al lang afgedaan.  Het volk is niet zo dom meer, ze hebben de ravage gezien van
jarenlang links en blunderende ministers.

Schade  Hoewel de PvdA er verstandig aan heeft gedaan om Job Cohen te laten gaan
en een nieuwe partijleider te kiezen, zijn het toch enkele oud-prominenten die
de partij veel schade berokkenen. Velen zijn niet te spreken over Wim Kok en
Jacques Wallage die als commissarissen hebben ingestemd met riante bonussen en
een salarisverhoging voor de top van PostNL. Dit terwijl honderden postbodes op
straat worden gezet vanwege een reorganisatie. De socialistische salto van het
duo gaat er bij de stemmers niet in.

Ook de bekendmaking dat oud-PvdA-minister Wouter Bos de Tweede Kamer tijdens de
bankencrisis niet tijdig en onvolledig informeerde, zet kwaad bloed. Evenals het
feit dat onder Bos  leiding zo n 4 miljard euro te veel is betaald voor de
redding van ABM Amro/Fortis.  Dat Bos ons een paar miljard door de neus heeft
geboord, zal er niet toe bijdragen om de PvdA weer in het zadel te helpen ,
verwacht een respondent.

René van Zwieten

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: April 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              158 of 200 DOCUMENTS



                                  De Telegraaf

                            12 april 2012 donderdag

Handhaving

SECTION: 1; Blz. 11

LENGTH: 469 woorden


Om te voorkomen dat Hagenaars, tot razernij gedreven door hun regenten, met
straatstenen zorgen voor een frisse wind op het Spui, surveilleren er al weer
enige tijd luxe handhavingsteams door de stad. Dat wil zeggen: door de straten
waar gewone burgers allang niet meer mogen circuleren.

De stasi kijkt of onze honden niet wildkakken, wij niet onwettig parkeren of
illegaal samenscholen en opent vuilniszakken om te speuren naar zoveel mogelijk
adresseerbare boetekandidaten. Voormalig Oost-Duitsland valt in het niet bij
deze controledichtheid.

Zoveel camera s als bij Van Aartsen hingen er bij Ulbricht niet. Tot in de
verste uithoeken van de stad worden we begluurd door de macht. Ik zag laatst
zelfs een camera in de Zusterstraat   en die camera zag mij ook, neem ik aan.
Wie mij volgt en voor hoe lang mijn passage door de Zusterstraat bewaard blijft
in de gemeentearchieven, weet ik niet. Naar verluidt kunnen zelfs de opvolgers
van Jozias mij na jaren nog waterboarden: wat deed jij die dag in de
Zusterstraat?

Du bist nichts!

Begroet uw allemansvriend toevallig de verkeerde, dan valt u onder het
gemeentelijk  Stuk-op-lik -beleid. Een flinke tik: honderd euro voor elke lik.
Geen lijn, dan geen discussie. De handhaafauto s van 40.000 euro per stuk,
waarmee de dure modelmeelopers vooral uw portemonnee onveilig maken, moeten hun
geld eerst nog maar eens opbrengen!

Wie tussen alle opbrekingen door toevallig een stukje over de stoep fietst   om
onze fnuikende belastingen te kunnen ophoesten, moeten wij tijdig op ons werk
zijn   riskeert eveneens een financiële vuistslag van zo n buitengewone
opsporingsambtenaar.

Het repressieteam kent verschillende afdelingen die ook elkaar bespioneren. Dit
is waarschijnlijk een laat uitvloeisel van eerdere ervaringen met de Haagse
parkeerwachters die jarenlang grootscheeps diefstal op bestelling pleegden uit
geparkeerde auto s.

Eigenzinnige wandelaars worden, bij het geringste vermoeden dat zij geld op zak
hebben, staande gehouden en dwarsfietsers worden pardoes van hun rijwiel
getrokken om aan hun adres te komen. Maar als het aankomt op bestrijding van
overlast door straatterroristen laten onze dappere handhavers het nog afweten.
Deze scootergangsters opereren namelijk in groepen. Dan gebiedt de Arbowet
voorzichtigheid. Zo n vuist als logo op het autoportier van die handhaafkoppels
staat wel stoer, maar hadden we daar nou niet ooit politie voor? Gewoon voor de
normale veiligheid in de stad?

Komt onze politie ooit nog aan veiligheidstaken toe? Het gaat allang niet meer
om veiligheid, uitsluitend nog om inkomsten. Alles draait om het uitbaten door
de overheid van direct aantoonbare overtredingen. Criminaliteit laten we gerust
op de plank  liggen. Met voorrang gaat Nederland handhaven, want alleen dat
levert iets op, namelijk contanten!

jvnoord@telegraaf.nl

LOAD-DATE: April 11, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              159 of 200 DOCUMENTS



                                  De Telegraaf

                             10 april 2012 dinsdag

Bubba s bubbel;
Eigenzinnige Watson swingt naar eerste Masterstitel en herschrijft de
geschiedenis

SECTION: 1; Blz. 56

LENGTH: 745 woorden


AUGUSTA   Bubba Watson herschreef op eerste Paasdag de geschiedenis in golf.
Zonder ooit één les te hebben gevolgd, schilderde hij zich naar zijn eerste
Masterstitel. Hij is kunstenaar en clown tegelijk. Maar vooral een gevoelsmens,
dat golft met zijn hart, praat met zijn hart en zijn tranen laat lopen als zijn
hart hem dat vertelt. Zoals op de tiende green, waar zijn moeder Molly hem
omhelsde, nadat Watson de winnende putt had gemaakt op de tweede play-off hole.
Waar alle golfcoaches de wenkbrauwen fronzen, is het in de Verenigde Staten tijd
voor Bubba-golf. ,,Mijn dromen reikten nooit zover, dus ik kan niet zeggen dat
er een droom is uitgekomen , zo was er ook meteen Bubba-taal geboren.

,,Als ik een swing heb, heb ik een schot , is het motto van de  selfmade
golfer. Dat maakt de 33-jarige Amerikaan ook zo populair en inmiddels
onsterfelijk. Om The Masters te winnen, moet je het onmogelijke schot durven
spelen. Bubba deed het. Op de tweede play-off hole (de tiende) ramde hij zijn
drive links de bossen in. Met een weergaloze curve wist hij zijn tweede schot op
vijf meter van de pin te krijgen. Het was voldoende om met twee putts de
Zuid-Afrikaan Louis Oosthuizen naar de tweede plek te verwijzen, nadat beiden
met een score van -10 waren geëindigd.

En daar waren de tranen, vooral omdat hij meteen aan zijn vrouw Angie en hun
onlangs geadopteerde kindje Caleb moest denken. Die konden er niet bij zijn. Ook
aan zijn vader die in de herfst van 2010 overleed aan de gevolgen van
keelkanker. Het was vlak nadat Bubba Watson voor de eerste keer uizicht had op
een Majorzege. In augustus van dat jaar verloor hij in een play-off van Martin
Kaymer het USPGA Championship. Het was de laatste keer dat zijn vader hem had
kunnen zien winnen. ,,Het is jammer dat hij dit niet kan meemaken. Maar ik weet
zeker dat hij van boven heeft meegekeken en trots op me is , zei de gelovige
Watson, die helemaal in de zevende hemel was met zijn zege op eerste Paasdag.

Er werd gesproken over zijn birdiestreak van hole dertien t/m zestien, waarmee
de Amerikaan de weg naar de zege opende. Ook hoe de favoriet voor de slotdag,
Phil Mickelson (3e), er niet in slaagde zijn vierde groene jasje te winnen. Hoe
het kwam dat Tiger Woods en Rory McIlroy (beiden 40e) zich niet in de
titelstrijd mengden. Het waren de vragen die rondwaarden op Augusta National.

Maar vooral het verhaal van Bubba paste prachtig in de 76e Masters. Met zijn
roze driver en zijn polo tot bovenaan dichtgeknoopt, is hij een vreemde eend in
de bijt. Hij leeft in zijn eigen wereld, in een bubbel. Het kind in hem laat hem
dingen doen, die het gewone volk aanspreekt. ,,Vijf uur lang golfen is lang
hoor. Je hebt veel om over na te denken. Wat voor schoenen ik ga kopen. En of ik
mijn auto moet wassen , vertelde Bubba al eens. Onlangs kocht hij overigens de
General Lee auto uit de Dukes of Hazard.

Watson doet zijn eigen zin, of die van zijn vrouw. Waar Oosthuizen een swing
heeft om van te dromen, heeft Watson er één om van te janken. Heel zijn lichaam
beweegt als hij de bal wegrost. Spiegels, of technische snufjes als camera s om
te kijken wat er beter kan, zijn niet aan hem besteed. ,,Een swingcoach? Daar
kan ik niets mee. Mijn vrouw geeft me wel eens wat technische tips. Dan zegt ze
dat mijn ellebogen teveel bewegen. Ik weet dan echt niet waar ze het over heeft
, aldus de kersverse Masters-kampioen, die 1,4 miljoen dollar op zijn rekening
kreeg bijgeschreven.

Vorig jaar nog werd hem gevraagd wat hij vond van alle veranderingen die Woods
heeft doorgevoerd in zijn swing. ,,Hij gaat volgens mij de verkeerde kant op.
Tiger is teveel in zijn hoofd met zijn swing bezig. Hij moet gewoon weer gaan
lekker gaan golfen , liet hij destijds weten. De opmerkingen werden hem door
Woods  coach Sean Foley niet in dank afgenomen, maar Bubba sprak vanuit zijn
eigen ervaring en had dus een punt. Want zijn swing kan er misschien niet
uitzien. Maar Watson slaat wel het verst (gemiddeld rond de 290 meter) van alle
spelers op de Amerikaanse Tour en hij raakt dit seizoen de meeste
greens-in-regulation.

Maar het belangrijkste is dat hij buiten heel veel talent vooral plezier heeft.
Dat en een creatieve geest heeft hem het meest begeerde colbert uit de
golfwereld opgeleverd.

Eindstand:  1. Watson (VSt) 278 slagen, wint na tweede extra hole, 2. Oosthuizen
(ZAf) 278, 3. Westwood (Eng), Kuchar (VSt), Hanson (Zwe), Mickelson (VSt) 280,
7. Poulter (Eng) 283, 8. Scott (Aus), Rose (Eng), Harrington (Ier) 284.

LOAD-DATE: April 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              160 of 200 DOCUMENTS



                                  De Telegraaf

                             10 april 2012 dinsdag

Bubba s bubbel;
Eigenzinnige Watson swingt naar eerste Masterstitel

SECTION: 1; Blz. 20

LENGTH: 751 woorden


AUGUSTA   Bubba Watson herschreef op Eerste Paasdag de geschiedenis in golf.
Zonder ooit één les te hebben gevolgd, schilderde hij zich naar zijn eerste
Masterstitel. Hij is kunstenaar en clown tegelijk. Maar vooral een gevoelsmens,
die golft met zijn hart, praat met zijn hart en zijn tranen laat lopen als zijn
hart hem dat vertelt. Zoals op de tiende green, waar zijn moeder Molly hem
omhelsde, nadat Watson de winnende putt had gemaakt op de tweede play-off-hole.
Waar alle golfcoaches de wenkbrauwen fronzen, is het in de Verenigde Staten tijd
voor Bubba-golf.  Mijn dromen reikten nooit zover, dus ik kan niet zeggen dat er
een droom is uitgekomen , zo was er ook meteen Bubba-taal geboren.

Als ik een swing heb, heb ik een schot , is het motto van de  selfmade  golfer.
Dat maakt de 33-jarige Amerikaan ook zo populair en inmiddels onsterfelijk. Om
The Masters te winnen, moet je het onmogelijke schot durven spelen. Bubba deed
het. Op de tweede play-off-hole (de tiende) ramde hij zijn drive links de bossen
in. Met een weergaloze curve wist hij zijn tweede schot op vijf meter van de pin
te krijgen. Het was voldoende om met twee putts de Zuid-Afrikaan Louis
Oosthuizen naar de tweede plek te verwijzen, nadat beiden met een score van -10
waren geëindigd.

En daar waren de tranen, vooral omdat hij meteen aan zijn vrouw Angie en hun
onlangs geadopteerde kindje Caleb moest denken. Die konden er niet bij zijn. Ook
aan zijn vader, die in de herfst van 2010 overleed aan de gevolgen van
keelkanker. Het was vlak nadat Bubba Watson voor de eerste keer uizicht had op
een Majorzege. In augustus van dat jaar verloor hij in een play-off van Martin
Kaymer het USPGA Championship. Het was de laatste keer dat zijn vader hem had
kunnen zien winnen.  Het is jammer dat hij dit niet kan meemaken. Maar ik weet
zeker dat hij van boven heeft meegekeken en trots op me is , zei de gelovige
Watson, die helemaal in de zevende hemel was met zijn zege op Eerste Paasdag.

Er werd gesproken over zijn birdiestreak van hole dertien tot en met zestien,
waarmee de Amerikaan de weg naar de zege opende. Ook over hoe de favoriet voor
de slotdag, Phil Mickelson (3e), er niet in slaagde zijn vierde groene jasje te
winnen. Of over hoe het kwam dat Tiger Woods en Rory McIlroy (beiden 40e) zich
niet in de titelstrijd mengden. Het waren de vragen die rondwaarden op Augusta
National.

Maar vooral het verhaal van Bubba paste prachtig in de 76e Masters. Met zijn
roze driver en zijn polo tot bovenaan dichtgeknoopt, is hij een vreemde eend in
de bijt. Hij leeft in zijn eigen wereld, in een bubbel. Het kind in hem laat hem
dingen doen die het gewone volk aanspreken.  Vijf uur lang golfen is lang hoor.
Je hebt veel om over na te denken. Wat voor schoenen ik ga kopen. En of ik mijn
auto moet wassen , vertelde Bubba al eens. Onlangs kocht hij overigens de
General Lee auto uit de Dukes of Hazard.

Watson doet zijn eigen zin, of die van zijn vrouw. Waar Oosthuizen een swing
heeft om van te dromen, heeft Watson er één om van te janken. Heel zijn lichaam
beweegt als hij de bal wegrost. Spiegels, of technische snufjes als camera s om
te kijken wat er beter kan, zijn niet aan hem besteed.  Een swingcoach? Daar kan
ik niets mee. Mijn vrouw geeft me wel eens wat technische tips. Dan zegt ze dat
mijn ellebogen te veel bewegen. Ik weet dan echt niet waar ze het over heeft ,
aldus de kersverse Masters-kampioen, die 1,4 miljoen dollar op zijn rekening
kreeg bijgeschreven.

Vorig jaar nog werd hem gevraagd wat hij vond van alle veranderingen die Woods
heeft doorgevoerd in zijn swing.  Hij gaat volgens mij de verkeerde kant op.
Tiger is te veel in zijn hoofd met zijn swing bezig. Hij moet gewoon weer gaan
lekker gaan golfen , liet hij destijds weten. De opmerkingen werden hem door
Woods  coach Sean Foley niet in dank afgenomen, maar Bubba sprak vanuit zijn
eigen ervaring en had dus een punt. Want zijn swing kan er misschien niet
uitzien. Maar Watson slaat wel het verst (gemiddeld rond de 290 meter) van alle
spelers op de Amerikaanse Tour en hij raakt dit seizoen de meeste
greens-in-regulation.

Maar het belangrijkste is dat hij buiten heel veel talent vooral plezier heeft.
Dat, en een creatieve geest hebben hem het meest begeerde colbert uit de
golfwereld opgeleverd.

Augusta. US Masters . Eindstand:  1. Watson (VSt) 278 slagen, wint na tweede
extra hole, 2. Oosthuizen (ZAf) 278, 3. Westwood (Eng), Kuchar (VSt), Hanson
(Zwe), Mickelson (VSt) 280, 7. Poulter (Eng) 283, 8. Scott (Aus), Rose (Eng),
Harrington (Ier) 284.

LOAD-DATE: April 9, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              161 of 200 DOCUMENTS



                                  De Telegraaf

                             7 april 2012 zaterdag

Obama rekent zich rijk

SECTION: 1; Blz. 11

LENGTH: 633 woorden


NEW YORK, zaterdag  Zijn rivalen verwijten hem de nominatie te kopen. Mitt
Romney, die inderdaad veel meer geld heeft gespendeerd aan zijn
verkiezingscampagne dan alle andere kandidaten bij elkaar, houdt het erop dat
hij gewoon een goede organisatie heeft. Multimiljonair Romney zal meer dan geld
nodig hebben om president Barack Obama te kunnen verslaan. Hij mag persoonlijk
rijker zijn dan de ook niet echt armlastige president, maar Obama staat er in de
campagne financieel gezien veel beter voor.

De president heef nu al 84,7 miljoen dollar in de campagnekas. Romney heeft
vanwege de felle tegenstand binnen de eigen partij die hem tot uitgeven dwong de
bodem van zijn verkiezingskas in zicht. Er zit nog maar een schamele 7,3 miljoen
in. Ook organisatorisch staat Obama, die geen vermoeide  veldtocht  heeft gehad
om zijn partij achter zich te krijgen, er veel beter voor.

Presidentsstrijd  Team Obama staat al bijna als een huis met 530 betaalde
werknemers en een bureau in praktisch iedere staat. Romney, met tot nu toe 658
van de benodigde 1144 afgevaardigden, heeft door het hardnekkig volhouden van de
nu bijna op de knieën gedwongen Santorum (377) daar geen tijd voor gehad. Zijn
organisatie is slechts in een handjevol staten permanent aanwezig.

De zon schijnt momenteel iets harder voor Obama, die in de laatste peilingen 4%
voor ligt op de mormoon (48% tegen 40%). Met een goedkeuringspercentage van 48%
nadert de president de marge van 50% die doorgaans als redelijk veilig voor een
herverkiezing geldt. Bovendien heeft Obama een grotere voorsprong (9%) op Romney
in staten die als beslissend worden gezien, zoals Florida, Ohio, North Carolina
en Virginia. Het Amerikaanse landschap is redelijk evenwichtig verdeeld in
conservatieve delen en meer progressieve staten en daardoor geeft winst in
slechts een handjevol staten dat wel eens van kleur verandert (de swing states)
uiteindelijk de doorslag.

Het goede nieuws is ook dat Obama beter ligt bij het groeiende aantal
latino-kiezers, een trouwe zwarte aanhang heeft en ook steeds meer kan rekenen
op vrouwelijke kiezers. Obama ligt bij vrouwen in twaalf swing states maar
liefst 12 procent voor op Romney. De laatste, evenals Obama keurig getrouwd en
van onbetwist gedrag, heeft vooral te lijden van het vrouwonvriendelijke imago
van zijn partij .

Vooral de campagne van Santorum tegen het verstrekken van de pil door de
volksverzekering en tegen abortus kost Romney bij de vrouwen punten. De
Republikeinse strijd wordt ongemeen hard genoemd, maar ook de strijd tussen
Obama en zijn uitdager zal niet al te fris zijn.

Nu al heeft Obama zijn  attack dog  van stal gehaald. Vicepresident Joe Biden
blaft al als een wilde om zich heen. Het is de rol van een vicepresident in
verkiezingstijd. Hij kan meer zeggen dan zijn baas, die vooral zo lang mogelijk
als  presidentieel  en staand boven de partijen wil overkomen. Biden mag Romney
afschilderen als een man van het grootkapitaal, die niets met de gewone man
opheeft.

Verdeeldheid  Obama staat momenteel dus voor. Verwacht echter geen makkelijke
overwinning. Het Amerikaanse volk is diep verdeeld over de prestaties van de
president. Hij wordt ook door een groot deel van de bevolking gewoon gehaat en
gezien als de man die veel te veel macht bij Washington legde. Bovendien zal
elke economische tegenwind hem worden aangerekend.

En dan is er ook nog Romney. Hij is inmiddels gehard in de strijd en hij mag dan
als een niet al te sterke uitdager worden gezien, hij heeft voorlopig wel alle
aanvallen afgeslagen en heeft de partijtop achter zich. En met het geld kan het
ook nog wel goed komen.

President Barack Obama geeft een speech tijdens het Witte Huis Forum over
vrouwen en economie. Obama ligt beter bij vrouwen dan zijn vermoedelijke
tegenstrever, de Republikein Mitt Romney. Foto: EPA

LOAD-DATE: April 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              162 of 200 DOCUMENTS



                                  De Telegraaf

                              6 april 2012 vrijdag

Spionnen maken ruzie;
CIA hield informatie aanslag voor zichzelf

SECTION: 1; Blz. 15

LENGTH: 487 woorden


Van onze correspondent LONDEN, vrijdag De spanningen tussen de Britse en
Amerikaanse veiligheidsdiensten lopen op nu in het Verenigd Koninkrijk steeds
meer verzet komt tegen overheidsplannen voor de oprichting van gesloten
rechtbanken waar terreurzaken worden behandeld. De Liberaal-Democraten van
vicepremier Nick Clegg, die zich grote zorgen maken over de mensenrechten, staan
lijnrecht tegenover de Conservatieven van premier David Cameron.

De Conservatieven willen voorkomen dat de Amerikanen nog langer informatie
achterhouden uit angst dat de gegevens van de veiligheidsdiensten openbaar
worden. De Amerikaanse CIA heeft informatie over een ophanden zijnde
terreuraanslag, gebaseerd op de aanslagen in Mumbai van 26 november 2008 in
India, slechts gedeeltelijk met de Britten gedeeld. De Amerikanen vreesden dat
hun bronnen anders door de Britten onthuld zouden worden, en waarschuwden daarom
achttien maanden geleden slechts dat er een aanslag dreigde door leden van
Al-Qaeda.

Gedetailleerde informatie over wie de aanslagen voorbereidde en waar die plaats
moest vinden, gaven de Amerikanen niet, anders dan dat de terroristen zich als
gewone burgers tussen de bevolking wilden begeven om zoveel mogelijk dood en
verderf te zaaien. Dit tot grote frustratie van MI6, die in allerijl zelf een
groot onderzoek startte.

De Britse inlichtingendienst kwam vervolgens enkele leden van het Europese
netwerk van Al-Qaeda op het spoor, maar nog altijd is onbekend of de volledige
omvang van het terreurplan door de Britten is blootgelegd.

Sinds een ex-gevangene van Guantanamo Bay de Britse overheid via de rechter
dwong tot een enorme schadevergoeding, en waar tijdens het proces gevoelige
Amerikaanse inlichtingen werden geopenbaard, is de CIA een stuk minder
mededeelzaam aan de Britten.

Rechtbanken  Om de relatie weer te herstellen, willen de Conservatieven nu
speciale rechtbanken voor zaken waarbij geheime inlichtingen besproken kunnen
worden.  Als medewerkers van MI5 en MI6 niet achter gesloten deuren door de
rechters gehoord kunnen worden, komen levens in gevaar , zo verdedigt minister
Clarke (Justitie) de plannen.  De Amerikanen zijn nerveus geworden, omdat we een
deel van hun inlichtingen openbaar hebben gemaakt, daarom zijn ze terughoudender
geworden. Ja, rechtspraak moet in het openbaar plaatsvinden, maar niet als er
levens op het spel staan.

De Amerikanen zijn bovendien ontstemd over het feit dat Babar Ahmad, die volgens
de Amerikanen de Taliban en andere terreurbewegingen steunt, nog altijd niet is
uitgeleverd. De in Londen geboren zoon van Pakistaanse emigranten vecht al jaren
zijn uitlevering aan. Volgende week wordt er een uitspraak van het Europese Hof
verwacht in de zaak.

Volgens de Amerikanen leidde de 37-jarige Ahmad een terreurcel, wat hijzelf met
klem weerspreekt. Ook zou hij de beheerder zijn van Azzam.com, een website die
vanaf eind jaren negentig door veel jihadstrijders werd bezocht.

LOAD-DATE: April 5, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              163 of 200 DOCUMENTS



                                  De Telegraaf

                             5 april 2012 donderdag

Voorsprong Romney niet meer in te halen

SECTION: 1; Blz. 13

LENGTH: 411 woorden


NEW YORK, donderdag Bij zijn toespraak na drie overwinningen stond Mitt Romney
opeens voor de Amerikaanse vlag. Het was een verandering van decor, want normaal
laat Romney zich omringen door familie en aanhangers. Kennelijk wilde hij deze
keer vooral presidentieel overkomen, nu het er steeds meer naar uitziet dat de
strijd in november tussen hem en president Barack Obama gaat.

De mormoon heeft alle reden om tevreden te zijn. Wisconsin, Maryland en
Washington D.C. schaarden zich allen achter hem. Opvallend was dat hij deze keer
ook goed scoorde bij aanhangers van de Tea Party, mensen met een lager inkomen
en strikt evangelistische kiezers. Groepen die tot voor kort massaal hun steun
gaven aan Rick Santorum, die ondanks de winst van Romney nog steeds kan claimen
in de race te zijn.

Het is niet zeker dat Santorum zijn thuisstaat Pennsylvania wint. Hij verloor er
in 2006 al eens zijn zetel in het Congres. Bovendien gaat Romney veel van zijn
geld zetten in de hoop zijn rivaal de genadeklap toe te brengen.  Een teken aan
de wand is dat de voorsprong van Santorum in de peilingen al aan het slinken is.
Beide kemphanen hebben nog drie weken om zich op die strijd voor te bereiden.

Vuurpijlen  Romney hoeft in ieder geval het Witte Huis niet meer te overtuigen
dat hij straks de tegenkandidaat is. Obama noemde hem voor het eerst bij naam
deze week en vuurde alvast wat vuurpijlen op hem af. De Republikein wordt
neergezet als iemand die zo rijk is dat hij zich niet met de gewone man kan
identificeren. Obama die een budgetvoorstel van de Republikein Paul Ryan
belachelijk maakte, stelde dat Romney dit plan  geweldig  had genoemd. Volgens
Obama zijn de Republikeinen zo ver naar rechts opgeschoven dat zelfs hun held
Ronald Reagan er geen kans meer maakt.

Romney antwoordde dat de president de realiteit uit het oog heeft verloren en
heeft  gefaald  als het gaat om de economie. Romney hoopt dat zijn ervaring in
het bedrijfsleven een plus is. Steeds meer Republikeinse kiezers lijken daarin
te geloven: Wisconsin was de vierde geïndustrialiseerde staat die koos voor
Romney. Michigan, Ohio en Illinois gingen eraan vooraf.

Mitt Romney schudt in de Amerikaanse staat Wisconsin lachend de hand van een
aanhanger die een hoed draagt in de vorm van een stuk kaas. Wisconsin is, deels
vanwege de toestroom ruim een eeuw geleden van Hollandse immigranten, dè
kaasproducerende staat van de Verenigde Staten. Ook deze staat heeft zich nu
achter Romney geschaard.

Foto: EPA

LOAD-DATE: April 4, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              164 of 200 DOCUMENTS



                                  De Telegraaf

                             4 april 2012 woensdag

Engelse sfeer op Wassenaarse renbaan

SECTION: 1; Blz. 9

LENGTH: 406 woorden


Maar liefst 106 jaar bestaat hij al: renbaan Duindigt in Wassenaar. Een
respectabele leeftijd, en een levensloop die zowel ups als downs heeft gekend.
Maar ondanks dat er mindere tijden waren (die nog steeds niet helemaal zijn
overwonnen), is het Wassenaarse paardensportcentrum nog volop in bedrijf.
Sterker: komende zondag gaat het zomerseizoen weer van start. Voor de
liefhebbers: de eerste race begint om 13.30 uur, toegang is gratis, iedereen is
welkom.

Iedereen is welkom, dat idee lag ruim een eeuw geleden ook aan de basis van de
renbaan. Want zo n ruimhartig deurbeleid was destijds nog geen algemeen
principe. Vóórdat Duindigt er kwam, bevond zich in Wassenaar namelijk al een
andere renbaan. Daar kwamen de adel en de notabelen samen, maar de gewone man
had er niks te zoeken. En dus verzocht de Nederlandsche Harddraverij- en
Renvereeniging (NHRV) renstalhouder Walter Joachim Jochems in mei 1906 om op
zijn landgoed een nieuwe renbaan te laten verrijzen. Zo geschiedde, en er kwam
een 1600 meter lange baan. Goklustigen togen er massaal op af, maar vanaf 1911
kwam door belemmeringen vanuit de politiek de klad in het wedden op paarden.

In 1940 werd aan de renbaan een drafparcours toegevoegd, en vandaag de dag is
Duindigt nog altijd de enige Nederlandse baan waar zowel aan rennen als draven
wordt gedaan. Maar in de Tweede Wereldoorlog kreeg de locatie nog een andere
functie: de Duitse bezetter gebruikte hem namelijk om er raketten te plaatsen
die voor Londen bestemd waren.

In de jaren zestig en zeventig was Duindigt weer een echte trekpleister, waar
iedereen  kwam om te zien en gezien te worden. Maar in later tijden nam het
bezoekersaantal opnieuw af. Bijvoorbeeld doordat er met de komst van casino s
andere manieren kwamen om legaal te gokken, maar ook doordat de maatschappij
veranderde. Zo werd de man niet meer geacht om continu buitenshuis te zijn en
zich meer te bekommeren om de paardenrennen dan om zijn gezin: manlief ging zich
ook met de opvoeding van het kroost bemoeien en bleef dus vaker thuis.

Maar hoe dan ook: de renbaan heeft de tand des tijds weten te doorstaan. Dat is
maar goed ook, vindt de nieuwe manager André Buurman:  Want Duindigt is echt
erfgoed dat we moeten koesteren. Er hangt nog steeds die oude chique sfeer. Op
hoogtijdagen zie je de Ascot-stijl er terugkeren.

Jeroen Ketelaars

Wilt u reageren of heeft u een kwestie voor Haagse Sagen? Mail naar
haagland@telegraaf.nl of bel 070-3891009.

LOAD-DATE: April 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              165 of 200 DOCUMENTS



                                  De Telegraaf

                             4 april 2012 woensdag

Sexfonds smet op blazoen Romneys

SECTION: 1; Blz. 11

LENGTH: 228 woorden


NEW YORK, woensdag Ann Romney heeft geïnvesteerd in een fonds dat mogelijk
betrokken is bij de handel in vrouwen voor seks.

De vrouw van de gedoodverfde Republikeinse uitdager van president Barack Obama
deed dat waarschijnlijk zonder het zelf te weten. De Romneys investeren juist om
dit soort zaken en de schijn van belangenverstrengeling te voorkomen in
zogenaamde  blinde  fondsen, waarbij ze niet weten waar hun geld ingestopt
wordt. Desondanks is het een smet op het blazoen van de Romneys, want ze kunnen
door hun tegenstanders wederom worden weggezet als rijkelui die niets snappen
van de problemen van de gewone man en in een wereld leven die mijlenver van Jan
Modaal af staat.

Ann Romney was juist het geheime wapen van haar man, omdat ze in tegenstelling
tot de kandidaat wel spontaan kan reageren en een natuurlijk charisma heeft. Ze
had juist aangekondigd dat ze een boekje zou opendoen over haar echtgenoot,
waardoor ook de VS de  echte Mitt Romney zouden leren kennen .

Ann Romney, wier echtgenoot Mitt goed is voor 250 miljoen euro, blijkt nu een
belang te hebben in een fonds van Goldman GS Capital Partners, dat weer belegt
in Village Choice Media, dat onder meer een website bezit dat ervan wordt
beschuldigd de smokkel van minderjarige seksslaven te faciliteren. De aandelen
van Ann Romney in het fonds zouden tussen de 15.000 en 55.000 dollar waard zijn.

LOAD-DATE: April 3, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              166 of 200 DOCUMENTS



                                  De Telegraaf

                             31 maart 2012 zaterdag

Wie liegt, moet weg, een uitstekend idee van Leers

SECTION: 1; Blz. 2

LENGTH: 930 woorden


Wie liegt, moet weg, zo stelt minister Leers. Een uitstekende gedachte die
navolging verdient. Het zou bijvoorbeeld een schone zaak zijn als deze stelregel
ook betrekking zou hebben op vooral provinciale en gemeentelijke politici en de
hen steunende ambtenaren die soms wel heel creatief met de waarheid omgaan in
hun belangenstrijd met de samenleving. Of is een achteraf  het verdiende niet de
schoonheidsprijs  voor de dames en heren voldoende om de dans te ontspringen?

R.F. Meihuizen, Driebergen

Ouder  De politiek blijft hameren op het feit dat de Nederlander steeds ouder
wordt volgens onderzoeken. Hierdoor kan dan ook, zo menen zij, de aow-leeftijd
omhoog naar 68 jaar. Deze onderzoeken komen politici in deze tijd ook wel heel
goed uit. Andere onderzoeken, waaruit blijkt dat arme mensen gemiddeld acht jaar
korter leven dan rijken, worden buiten beschouwing gelaten. Ook blijkt uit
onderzoek dat er veel meer arme mensen in ons land leven dan rijke, waardoor een
grote groep voor het veel kleinere groepje gaat opdraaien. Maar ook politici
vallen onder de groep die langer leeft, dus negeren ze dat andere onderzoek.

R.E. Advokaat, Utrecht

Fanaat  Volgens een briefschrijver (WUZ 30/03) zijn er maar enkele
milieufanaten  en bestaat de meerderheid uit mensen die al het plastic bij het
huisvuil gooien. Ik ben dan zo n fanaat, die allang heeft vastgesteld dat er met
mij gelukkig velen zijn die papier, glas en plastic in de daarvoor bestemde
containers gooien. Die kunnen zelfs behoorlijk vol zitten. Wat betreft
milieubesef  is de briefschrijver misschien toch iets te pessimistisch.

M. van Oploo, Heemskerk

Voorbeeld  Naar mijn bescheiden mening ziet de paus dingen niet meer in
perspectief. Hij, leider van het oudste, grootste, machtigste, rijkste en meest
conservatieve imperium ooit, roept de gebroeders Castro op te hervormen en te
democratiseren. Tip: geef het goede voorbeeld!

Aart van Veen,

Heteren

Tegen  Dhr. Van der Kolk van de FNV is weer tegen, net zoals bij de pensioenen.
Wij moeten en zullen bezuinigen, en het wordt eens tijd dat de bonden gaan
meedenken en niet altijd zeggen neen. Dit geldt ook voor links. Bij
bezuinigingen zijn overal in Europa de bonden tegen, en gaan staken. Stop
hiermee!

C. Reeuwijk, Almere

Kasboekje  Het bijhouden van een kasboekje voorkomt financiële uitglijers (WUZ
27/03). Zeker waar, maar kasboekjes zijn al geruime tijd nergens meer te
krijgen. Digitaal een kasboek bijhouden geeft meer problemen dan het oplost en
is geen bruikbaar alternatief.

L. Hertog, Wageningen

Overschreden  Naast de landelijke overheid geven tevens veel gemeenten en
provincies ontwikkelingshulp in de vorm van steunprojecten. Ook de particuliere
hulporganisaties halen aan de deur en via donaties veel geld op. Wanneer al deze
hulp bij elkaar opgeteld zou worden, zou het mij niet verbazen dat de 0,7
procent norm ook na korting met 1 miljard ver overschreden wordt. Mensen die
vinden dat Nederland te weinig geeft, staat het bovendien vrij om vrijwillig te
geven. Ik denk in ieder geval niet dat Nederlanders zich internationaal gezien
hoeven te schamen.

A. van der Walle, Goes

Schamen   Wij Nederlanders zijn er als de kippen bij als er ergens korting valt
te krijgen. Het Catshuisoverleg komt weer op gang nadat er ruim 20% korting is
gegeven op ontwikkelingshulp. Dat kost heel veel mensenlevens ver van ons bed.
Mede daardoor kunnen ze in het Catshuis verder praten over het iets inkrimpen
van onze welvaartsstaat. Als dat de crux is, moeten wij ons als natie wel de
ogen uit ons hoofd schamen.

Gerard J. van Dijk,

Hengelo

Kwartje  Om de Nederlandse economie nu te stimuleren heb ik een simpel
uitvoerbaar idee voor onze regeringsleiders in het Catshuis. Voer een tijdelijke
maatregel door waarbij de accijns op de benzineprijs met EUR 0,11345 cent per
liter wordt verlaagd. Het effect zal zijn dat de automobilist minder zal
schrikken bij de benzinepomp en weer meer geld zal gaan uitgeven. Deze maatregel
kan dan na 20 jaar weer ongedaan worden gemaakt en daarmee is dan de cirkel weer
rond.

Cees Mertens,

Waalre

Links  Wat steeds weer opvalt, is dat linkse politici zo graag geld uitgeven dat
er niet is. Werd Griekenland ook niet jarenlang door links geregeerd?

J. Datema, Zwolle

Genuanceerd  In de peilingen zou Hero Brinkman zijn zetel verliezen (Tel.
30/03). Hero Brinkman zal juist veel kiezers trekken met een PVV-beleid dat hij
veel genuanceerder formuleert dan goeroe Wilders. Grove beledigingen als
kopvoddentaks  en  Polenmeldpunt  schieten het PVV-doel voorbij en zorgen ervoor
dat velen terecht afhaken. Brinkman kan de andere (goede) standpunten van de PVV
veel beter verwoorden en zal daarmee veel meer dan één zetel kunnen halen.

Jan van Rooijen, Soesterberg

Communisme  Wat deze regering bedacht heeft met scheefwonen is erger dan
communisme. De VVD verloochent daarmee de keuzevrijheid. Mensen (o.a. Henk en
Ingrid) die met hard werken iets meer dan 43.000 euro verdienen, worden op een
stalinistische manier gepakt. Een boete van extra 5% huurverhoging is de
beloning. Of je huis uit en een woning kopen. En dit in Nederland. Het lijkt
hier wel Noord-Korea.

W. Spaargaren,

Aalsmeer

Zelfkennis  Ik zou wel eens aan mensen uit de politiek willen vragen of zij een
vriend van zichzelf zouden, kunnen, willen zijn. Je moet ze er natuurlijk niet
over laten nadenken, want dan weet ik het antwoord al. Ze staan er niet om
bekend altijd de waarheid te spreken.

Jan de Winter, Hilversum

Handdruk  Na het rapport over het Maasstad ziekenhuis ga ik er wel van uit dat
de vertrokken directeur zijn gouden handdruk terug moet storten.

P. van Neck, Rotterdam

LOAD-DATE: March 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              167 of 200 DOCUMENTS



                                  De Telegraaf

                             31 maart 2012 zaterdag

Olympisch Vuur (2)

SECTION: 1; Blz. 17

LENGTH: 581 woorden


Er is voor de gewone burger geen touw meer aan vast te knopen. Sport hoort fair
te zijn, intussen hebben PvdA, SP, D66, GroenLinks en de PVV via de olympische
ambitie kans gezien om het kabinet extra onder vuur te nemen. Hoewel de aanval
hapert, hangt ook de verdediging als los zand aan elkaar.

Daarmee wordt de valse start uitvergroot om de Spelen in 2028 naar ons land te
halen. Een proces waar vanaf het begin de rollen verkeerd zijn verdeeld. Zij die
sport (atleten) en bedrijfsvoering (ondernemers) begrijpen, moesten ten faveure
van adviesbureaus en  Den Haag  in de wachtkamer plaatsnemen.

Inmiddels hebben het Program Office en het overlegorgaan Olympisch Vuur zo n 4
miljoen euro aan subsidie gekost. Geld dat vooral betaald is aan verkennende
studies, onderzoeken en rapporten. Dit staat nog los van de studiereizen naar
Zuid-Afrika en Brazilië, die gedeeltelijk via gemeenschapsgeld zijn
gefinancierd. Terwijl Barcelona (Spelen 1992), Athene (2004) of Londen (2012)
naast de deur liggen.

Deze week werden 8 miljard euro s de samenleving in geslingerd. Minister Edith
Schippers van VWS zou het bedrag, de kosten voor het organiseren van de Spelen,
bewust aan de Kamer hebben onthouden. Tijdens het debat werd pijnlijk duidelijk
hoe de sport aan willekeur is overgeleverd.

Minister Schippers had volkomen gelijk dat het nog fictieve bedrag van 8 miljard
euro pas in de juiste context kan worden geplaatst als daar de baten tegenover
staan. Dat de oppositie dit na had gelaten, bewees eens temeer dat veel politici
van ondernemen geen kaas hebben gegeten.

Vervolgens vergat de minister zelf enkele troeven uit te spelen.

Zo wordt ieder land dat Spelen toegewezen krijgt automatisch partner van het
Internationaal Olympisch Comité, dat 50% van de organisatiekosten voor haar
rekening neemt.

Dit werd niet uitgesproken.

Ook worden de Europese subsidies over het hoofd gezien. Brussel betaalt namelijk
mee als het om pan-Europese projecten gaat.

Zo ontving Athene 1 miljard euro subsidie om de ringweg rond de stad te
realiseren en heeft Londen inmiddels 600 miljoen euro geïncasseerd. Het scheelt
dus in de kosten, als richting 2028 onze wegen worden aangelegd met trucks uit
Duitsland, asfalt uit Frankrijk en in Spanje gefabriceerde vangrails.

Ook dit werd niet uitgesproken.

Haal er daarom de bezem doorheen. Roep eerst een groep internationaal gelouterde
sporters bij elkaar en laat die op de speerpunten van de olympische ambitie
schieten. Iconen als Johan Cruijff, Guus Hiddink, Richard Krajicek, Ellen van
Langen, Anky van Grunsven en Pieter van den Hoogenband. De resultaten van deze
bijeenkomst worden beoordeeld en verder uitgewerkt door onafhankelijke
topondernemers, die tevens adequaat de economische haalbaarheid in kunnen
schatten.

Pas dan komt de politieke ondersteuning aan de orde. Net als in de topsport en
bij topondernemingen, krijgt ook ieder ministerie een duidelijke taak en
doelstelling waarop het kan worden afgerekend. Zo kan meteen een einde worden
gemaakt aan het gekissebis tussen de ministeries van VWS en OCW wie de gymles in
het basisonderwijs moet financieren.

Een onderwerp dat Johan Cruijff en Guus Hiddink al diverse keren in hun
TELESPORT-columns hebben aangekaart. Zij zijn ook veel beter in staat om
richting de overheid druk te zetten, omdat zij wél door een breed publiek worden
gehoord.

Zo worden bij de olympische ambitie alleen mensen betrokken die weten waar ze
het over hebben. Een groep die niet toe zal staan dat sport een politieke
speelbal wordt.

LOAD-DATE: March 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              168 of 200 DOCUMENTS



                                  De Telegraaf

                             31 maart 2012 zaterdag

Valérie Trierweiler tegenpoolvan first lady Carla Bruni

SECTION: 1; Blz. 11

LENGTH: 482 woorden


door Eveline Bijlsma PARIJS, zaterdag Valérie Trierweiler, de potentiële Franse
first lady, is een hardwerkende gescheiden moeder van drie kinderen. Daarmee is
de vriendin van François Hollande   die volgens de peilingen in mei de sleutels
van het Elysée in handen krijgt   de absolute tegenpool van de huidige  première
dame , Carla Bruni. Dat zou haar wel eens razend populair kunnen maken bij de
Fransen.

Trierweiler, die al 23 jaar actief is als politiek journaliste, kwam Hollande
voor het eerst tegen bij de parlementsverkiezingen in 1988. De vlam laaide op in
2006, eind 2010 maakte het koppel hun relatie bekend. Of het paar trouwplannen
heeft is niet duidelijk. Hollande liet in ieder geval weten dat hij zijn chérie
niet om protocollaire reden zal trouwen als hij tot president wordt verkozen.

De 45-jarige Valérie Trierweiler is qua achtergrond de absolute tegenpool van
Carla Sarkozy-Bruni. De Italiaanse schone komt uit een vermogende familie,
terwijl Valéries moeder caissière was in het gemeentelijke zwembad en haar vader
een gehandicapte oorlogsveteraan. Zij blonk uit in haar studie en steeg op eigen
kracht op de maatschappelijke ladder. Waar Bruni ooit toegaf zich eigenlijk niet
voor politiek te interesseren, weet de politiek journaliste vanuit haar werk
precies hoe de hazen lopen.

Carrière  Maar behalve hun charmante verschijning hebben de dames nog één ding
gemeen: hun carrière zijn ze kwijt. Trierweiler schrijft niet meer over de
Franse politiek maar over boeken. Ze presenteert een cultureel
televisieprogramma op de Franse zender Direct 8. Toch liet ze weten niet met
werken te stoppen mocht haar François tot president worden verkozen.  Ik heb
drie kinderen te onderhouden en bezit geen familiefortuin , aldus de Française.

Trierweiler waakt ervoor een mediakoppel te worden zoals Sarko met zijn Carla.
Zij wil vooral Hollandes metgezel zijn, niet zijn politiek raadgever. In
Frankrijk kwam flink wat kritiek los op het feit dat zij haar eigen kantoor op
het hoofdkwartier van de Parti Socialiste heeft. Dat bleek slechts een
aardigheidje van de socialistische voorman, zodat zijn vriendin in de buurt kan
zijn als hij aan het werk is. Naar verluidt zou de Française het bordje met haar
naam direct weer van de deur hebben gerukt.

De knappe Française zou de bijnaam  de gravin  hebben, vanwege haar
gereserveerde en wat kille optreden. Dat is volgens Constance Vergara, die het
boek  Valérie, Carla, Cecilia, Bernadette en de anderen op campagne  schreef,
onzin. Als enige journalist slaagde zij erin met Trierweiler te spreken, die ze
omschrijft als  grappig, energiek en warm .

Bruni past precies in het  blingbling -imago van de huidige president,
Trierweiler vertegenwoordigt de hardwerkende middenklasse.  In tijden van crisis
zou dat haar wel eens een geliefdere first lady kunnen maken dan Carla , zegt
Vergana.  Zij staat een stuk dichter bij de gewone man.

LOAD-DATE: March 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              169 of 200 DOCUMENTS



                                  De Telegraaf

                             31 maart 2012 zaterdag

Linkervleugel CDA op achterste benen;
Ophef over korten ontwikkelingshulp

SECTION: 1; Blz. 3

LENGTH: 346 woorden


Van onze parlementaire redactie DEN HAAG, zaterdag De linkerflank van het CDA
komt in opstand nu de onderhandelaars in het Catshuis aansturen op een
bezuiniging van een miljard euro op ontwikkelingssamenwerking. Partijprominenten
die al kritisch waren over de samenwerking met de PVV, vinden de korting te
heftig.

We behoren tot de rijkste landen van de wereld. Het mag duidelijk zijn dat er
grenzen zijn , waarschuwt CDA-Kamerlid Koppejan. Hij is een van de twee
voormalige CDA-dissidenten, die de samenwerking met de PVV met lede ogen
aanziet. De ander, Ferrier, was niet bereikbaar.

Partijprominent Aantjes stelt dat er geen cent ingeleverd mag worden.  Ik heb de
tijd nog meegemaakt dat een procent van het nationaal product nog de richtlijn
was. Nu is het 0,7 procent en de grens is echt wel bereikt , vindt hij.  We
moeten onze geloofwaardigheid houden. VVD en CDA kunnen ook door als een echt
minderheidskabinet , dreigt de oud-fractieleider. Voormalig premier De Jong
denkt er zelfs over het CDA te verlaten:  Ik vind het een schande als het waar
is. Ik wil daar niets mee te maken hebben.

Zwaargewichten  CDA-zwaargewichten als oud-premier Lubbers en voormalige
ministers van Buitenlandse Zaken Bot en Van den Broek blijken nog voor de
Catshuissessies startten een brief te hebben gestuurd naar de onderhandelaars
Verhagen en Van Haersma Buma.

Daarin waarschuwen ze voor de gevolgen van het snijden in
ontwikkelingssamenwerking. De brief lekte gisteren uit.

De CDA ers vinden dat ons land zijn sterke internationale positie voor een
belangrijk deel dankt aan het imago van internationale openheid en
betrokkenheid.  Henk en Ingrid moeten begrijpen dat ontwikkelingshulp niet een
abstracte vorm van geld wegsmijten is , aldus Bot in een toelichting. De
oud-bewindsman begrijpt dat er iets van het budget afgaat.  Iedereen zal iets
moeten toegeven, maar een miljard is te veel.

Ook de ontwikkelingsorganisaties komen massaal in het geweer.  Onbegrijpelijk
als het CDA hiermee akkoord gaat , stelt een zegsman van brancheorganisatie
Partos.

Koppejan

grenzen

De Jong

schande

LOAD-DATE: March 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              170 of 200 DOCUMENTS



                                  De Telegraaf

                             30 maart 2012 vrijdag

PLAGEN

SECTION: Binnenland; Blz. 3

LENGTH: 467 woorden


Toen het mij gisteren gegund werd te vernemen dat de coalitie de
bezuinigingsonderhandelingen toch samen met de gedoogpartner zou voortzetten,
kon ik het niet laten een tweet te versturen met de mededeling dat de lijnen van
de stichting Korrelatie tot 18.00 uur geopend zouden blijven.

Sorry hoor.

Ik ben ook maar een mens.

En daar kwam ons Geert dus nog, rechtstreeks vanuit het Catshuis, met  Oppositie
in moeilijke fase  overheen. Een van zijn betere tweets van de laatste maanden,
want een jennerige verwijzing naar het luid toegejuichte RVD-persbericht van een
dag eerder, waarin gemeld werd dat de besprekingen  door een moeilijke fase
gingen. Ik geef het volmondig toe en verklaar hierbij officieel dat ik dat
oordeel later zelfs nog positief bijstelde nadat mij de reacties ter ore waren
gekomen, die zo n hoog verontwaardigingsgehalte bevatten, dat zij op mijn
lachspieren begonnen te werken.

Ze waren gepiepeld.

Daar kan men ter linkerzijde nog altijd heel slecht tegen.

Iedereen heeft zijn voorkeuren en dat is maar goed ook. Maar sommige mensen
bekleden nu eenmaal een functie die van hen vereist om daar niet met al te veel
trompetgeschal gewag van te maken. Die gedachte borrelde weer eens in mij op
toen ik zowel via Twitter als de kwelbuis de commentaren kreeg te verwerken, die
toonaangevende vertegenwoordigers van de parlementaire pers op de gang van zaken
verspreidden.

Kijk, ík ben een nar. Ik ben zelfs als zodanig aangesteld. Van mij wordt dus
verwacht dat ik gekscherend en/of met gekleurde opinies strooiend door het
bestaan dans. It s my job. Maar als Ron Fresen, politiek verslaggever van de
NOS, na  Het lekken is begonnen en veel wijst op definitieve breuk  met
nauwelijks verholen vreugde  Nog één nachtje...  twittert, dan doet hij iets wat
niet tot zijn takenpakket behoort.

Bij te veel berichtgeving was woensdag, net als bij de commentaren van de
oppositie, na het uiteengaan van de onderhandelingspartners de wens de vader van
de gedachte. Daarom vermaakte ik mij zo toen de vrolijke ANP-foto, gisteren op
de voorpagina van De Telegraaf, waarop Mark Rutte in de tuin van het Catshuis
zijn arm liefdevol om de schouders van Geert Wilders sloeg, alsnog een
symbolische waarde kreeg na de RVD-mededeling dat de onderhandelaars  voldoende
perspectief  zagen om op de ingeslagen weg voort te gaan.

Boem, au.

Of Wilders veel zal inleveren? Wie weet. Maar ik durf deze stelling aan, zonder
de narrenkap op m n kop al te uitbundig te laten rinkelen: Henk en Ingrid zullen
hem pas echt iets gaan kwalijk nemen als hij zijn standpunten inzake de
islamisering van de maatschappij laat vallen. Al het andere   de zorg, de euro,
de aow   vinden zij grotendeels inwisselbaar. Het zal hem zetels kosten, maar
niet veel.

Wellicht ten overvloede wijs ik u erop dat dit géén plagerige tweet was.

LOAD-DATE: March 30, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              171 of 200 DOCUMENTS



                                  De Telegraaf

                            29 maart 2012 donderdag

Hete worst

SECTION: 1; Blz. 13

LENGTH: 512 woorden


Gepensioneerden verliezen hun belastingvoordelen, er wordt gekort op uitkeringen
als kinderbijslag en huursubsidie en de Britse economie groeit nauwelijks. De
begroting van vorige week bevatte nogal wat boosmakers, maar daarover wordt
bijna niet gediscussieerd. Al dagen gaat het over iets dat de Britten echt aan
het hart gaat: worstenbroodjes en pasteitjes.

Want die worden vanaf volgend jaar, als ze letterlijk als warme broodjes over de
toonbank gaan, belast met 20% btw. Zou de verhoging van de aan deze kant van de
Noordzee zo heilige pasteitjes een afleidingstruc zijn geweest van de minister
van Financiën, George Osborne? Zodat de echte, harde maatregelen niet zo
opvallen?

Btw op eten is opmerkelijk geregeld hier. Wie in een restaurant, bakkerszaak of
snackbar gaat eten, betaalt btw, maar neem je iets mee uit een winkel of
broodjeszaak dan wordt er geen belasting geheven. Over een jaar komt daar
verandering in, dan moet over warme afhaalproducten wel btw worden gerekend.

De warme broodjes bij de bakker en pasteitjes van de slager worden dus belast,
terwijl koude snacks zijn vrijgesteld. De branche vloekt en zucht, het is
ingewikkeld en scheelt miljoenen aan omzet. Boze consumenten vrezen dat ze door
de prijsverhoging geen Stake and Ale Pie als tussendoortje meer weg kunnen
werken. Bovendien rijst de vraag: wanneer is een pasteitje warm?

De overheid hanteert de stelregel: Als iets warmer is dan de
omgevingstemperatuur, dan geldt het hoge btw-tarief. Een aantal bakkers stelde
al voor de temperatuur in de winkel flink te verhogen om de btw te omzeilen,
maar dat plannetje zal door de hoge stookkosten wel sneuvelen.

De oppositie maakt echter dankbaar gebruik van alle ophef. Gisteren gingen
voorname Labour-partijleden samen met hun grote leider Ed Miliband pontificaal
een pasteitje halen bij de bakker. Want de taks op warm afhaalvoedsel kan mooi
worden gebruikt als symbool voor de pijn van de gewone man, terwijl de
inkomstenbelasting voor de superrijken juist wordt verlaagd. De truc van Osborne
om de aandacht af te leiden lijkt dus niet goed gelukt.

De Britse regering van premier Cameron heeft ondertussen genoeg van de ophef
over de broodjes en heeft een nieuwe bliksemafleider gevonden: een dreigende
staking van tankwagenchauffeurs. Want als Britten iets nog liever is dan hun
hartige taartjes, dan is dat de heilige koe. Die kan onder geen beding zonder
benzine komen te zitten.

Cameron heeft een crisisoverleg uitgeroepen   dat gebeurt normaal alleen in
geval van zeer ernstige dreigingen   en een lid van zijn regering riep Britten
gisteren al op om benzine te hamsteren in jerrycans als met Pasen inderdaad
gestaakt gaat worden. Het Britse leger wordt al getraind om brandstoftransporten
te verzorgen, mocht de staking doorgang vinden.

De tactiek werkt: de benzineverkopen liggen 50 procent hoger dan normaal, de
potentiële crisis wordt in de pers breed uitgemeten. Een aantal benzinestations
raakte zelfs door de voorraad heen. Maar, zo liet een slimme ondernemer weten,
ze verkochten nog wel warme pasteitjes. Zonder btw!

buitenland@telegraaf.nl

LOAD-DATE: March 28, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              172 of 200 DOCUMENTS



                                  De Telegraaf

                             28 maart 2012 woensdag

Gelijke zorg voor ieder;
 Keuze voor ziekenhuis en arts moet altijd bij de patiënt liggen

SECTION: 1; Blz. 6

LENGTH: 577 woorden


Als het aan minister Schippers (Volksgezondheid) ligt kunnen straks alleen
mensen met een duurdere ziektekostenverzekering zelf beslissen waar ze behandeld
willen worden. Mensen die kiezen voor de goedkopere naturaverzekering kunnen dan
slechts nog terecht in die ziekenhuizen waar hun zorgverzekeraar een contract
mee heeft. Een slechte zaak, vindt ruim 70% van de deelnemers aan de Stelling
van de Dag.  Jan met de Pet is vooral de dupe: geen geld, geen keuze.

Schippers beweert dat de keuzevrijheid met deze maatregel overeind blijft. Je
kunt immers kiezen voor een goedkopere of duurdere verzekering en tussen
verschillende zorgverzekeraars met verschillende zorgaanbieders, zegt ze. Niet
waar, reageren de tegenstanders. Er zijn heel veel mensen die het zich
financieel niet kunnen veroorloven om een duurdere verzekering af te sluiten.
Het is belachelijk om te moeten bijbetalen voor een vrije keuze, aldus deze
groep.  Je moet overal goed geholpen kunnen worden en de kosten moeten eigenlijk
overal hetzelfde zijn.

Op een enkeling na vindt iedereen het belangrijk om zelf te kunnen kiezen in
welk ziekenhuis of door welke arts men behandeld wil worden: 38% heeft een
naturaverzekering, 28% weet niet wat voor verzekering hij heeft. Een kwart vindt
dat de keuzevrijheid in de zorg op dit moment al te wensen overlaat. Zo heb je
in afgelegen gebieden vaak weinig keus omdat er maar één ziekenhuis in de buurt
is. Overstappen naar een andere verzekeraar is ook niet altijd makkelijk.
Wanneer men al een (chronische) ziekte heeft, en dus relatief veel zorgkosten,
wordt men door de meeste verzekeraars niet geaccepteerd voor een (aanvullende)
verzekering.

De minister wil zorgverzekeraars verplichten om cliënten vóór het afsluiten van
de verzekering duidelijk te maken met welke zorgaanbieders contracten zijn
afgesloten. Drie op de vier denken dat het voor mensen op het moment dat ze nog
niks mankeren, moeilijk is om een goede keuze te maken. Je kunt ten slotte niet
voorspellen wat voor ziekte je krijgt.

Vergelijken  Mensen hebben ook geen zin om steeds te moeten vergelijken welke
verzekeraar de meest passende zorg biedt.

Je moet zo langzamerhand eerst een diploma zorgverzekeringsanalyse hebben
voordat je ziek wordt , verzucht iemand. En daarnaast, hoe weet je welk
ziekenhuis kwalitatief goede zorg biedt? Daar is lang niet genoeg openheid over,
vindt 84%.

Negentig procent is bang dat patiënten straks zomaar naar verder gelegen
ziekenhuizen gestuurd kunnen worden of naar een arts of specialist met een
mindere reputatie. En of de zorgkosten door de maatregel zullen dalen...? De
minister verwacht dat verzekeraars goedkope prijzen kunnen bedingen bij
gecontracteerde ziekenhuizen, waardoor de prijs voor ziekenhuiszorg zal dalen.
Ruim 90% heeft daar zijn twijfels over. Dat sprookje hebben we vaker gehoord,
zeggen ze.  De kosten moeten omlaag om bestuurders meer te geven , klinkt het
verbitterd.

Ruim een kwart vindt de maatregel van Schippers wel logisch. Wil je betere zorg
dan moet je meer betalen. En zo slecht is die zorg toch niet in Nederland,
zeggen de voorstanders.  Over het algemeen zijn hier geen slechte ziekenhuizen.
We klagen gewoon te veel.  Iedereen wil alles. Te betalen door een ander. Neem
dan een verzekering die alles vergoedt. Voor een dubbeltje op de eerste rang is
verleden tijd.

Margo Stols

Vandaag is er weer een Stelling van de Dag. U kunt er aan meedoen van 11.00 tot
15.30 uur via www.telegraaf.nl en http://www.wuz.nl

LOAD-DATE: March 27, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              173 of 200 DOCUMENTS



                                  De Telegraaf

                             24 maart 2012 zaterdag

Waar blijft FNV-filmpje met schaterlachende Kok?

SECTION: 1; Blz. 2

LENGTH: 1018 woorden


Het wachten is nu op een FNV-filmpje met een schaterlachende Wim Kok, Jacques
Wallage, Nelly Altenburg, Marcel van Dam, directeuren en commissarissen van
(veelal linkse) woningbouwverenigingen etc., die het allemaal zo goed voor
hebben met al die uitgebuite arbeiders.

H. Poortvliet, Amstelveen

Partijkas  Hoe bestaat het dat een PvdA er die de partijkas heeft leeggeroofd
slechts  het verduisterde bedrag moet terugbetalen, in gemakkelijke termijnen,
misschien zelfs zonder rente? Er wordt geen aangifte tegen hem gedaan omdat hij
volledig meewerkte? Kopje thee erbij misschien? Echt te bizar voor woorden. Geen
wonder dat wetsovertreders denken dat ze overal mee wegkomen in Nederland. Het
is ook zo. Ik houd mijn hart vast wanneer de PvdA ooit nog in de regering komt.

M. Knapp Hayes-Wellhüner

Tegenvaller  Voor de 83-jarige femme fatale Astrid J. gaat het nog tegenvallen
dat ze niet wordt opgesloten. Als ze straks blut is,  zal ze verbaasd opkijken
als ze de uitgeklede ouderenzorg vergelijkt met de faciliteiten die zij als
gedetineerde kan krijgen. Elke dag wordt een heerlijke maaltijd voor je
klaargemaakt! Er lopen mensen rond die worden betaald om je bezig te houden! Bij
elk pijntje staat direct de medische dienst voor je klaar! Elke dag douchen! En
dat alles vanuit een geheel gemeubileerde gratis kamer! Ik denk dat heel wat
oudjes, die ook nooit buiten komen, jaloers op haar zouden zijn geweest.

Jan van Rooijen, Soesterberg

Sprookjes  De heer Hoogervorst (VVD) vertelde ons het sprookje dat marktwerking
in de gezondheidszorg voordeliger zou worden voor ons. We zien nu dat we steeds
meer moeten gaan betalen voor minder! Ook het sprookje van de marktwerking in de
tandzorg blijkt niet waar. Hoe lang denkt men in Den Haag dat wij dit allemaal
nog accepteren en dat we gek zijn? Of huldigt men het standpunt dat de burgers
toch geen enkele manier hebben om zich te verzetten? Dus we doen gewoon wat we
willen!

D. Kamieth, Baexem

Boekhandels  Boekhandels in problemen, meldt de krant. Op de lokale Haagse
zender TV West worden voorbijgangers in de Haagse Passage gevraagd wat ze ervan
vinden dat Selexyz Verwijs wellicht de deuren moet sluiten. De antwoorden waren
eensluidend: zo jammer, ik kon zo heerlijk door de boeken snuffelen, door de
nieuwste tijdschriften bladeren, leuke ideeën opdoen. En daar zit hem nou de
crux. Ik heb namelijk niemand de woorden  kopen  of  kassa  horen zeggen.

Monique van Heteren,  s-Gravenhage

Socialisme  Wat een sociale mensen van de PvdA. Kok, Wallage, de penningmeester
in Almelo. Hebben, hebben, hebben. Ik dacht dat sociaal toch een andere
betekenis heeft maar dat geldt dus niet voor deze mensen. Als er geld in het
spel is, er maar één wil: meer, meer, meer!

W. Schaafsma, Doorwerth

Bewondering   Ik heb groot respect voor onze kroonprins Willem-Alexander en zijn
vrouw prinses Máxima. Zij waren twee dagen aanwezig bij de herdenkingen van de
slachtoffers van het busongeluk! Dat was natuurlijk zeer zwaar, zeker voor onze
prins, die zijn broer in een uitzichtloze coma heeft liggen! Grote bewondering
dus voor beiden!

Mevr. Huismans

Megaclaims  Wij hebben door de aswolk in 2010 zes dagen vastgezeten in Hongkong
in een grandioos viersterrenhotel op kosten van luchtvaartmaatschappij Cathay
Pacific. Het heeft ons aan niets ontbroken en ons geen cent gekost. Nadat we te
horen hadden gekregen dat de vlucht niet doorging, kregen we op het vliegveld
zelfs geld toegestopt om de taxi te betalen naar het hotel en later terug naar
de luchthaven. Wij hebben zes dagen extra vakantie gehad en ervan genoten.

Jacques de Haij, Twello

Treinstoring  De woorden  sorry, het spijt ons  zijn té snel gezegd door de
NS-top en hebben daarom geen werkelijke waarde meer. Eventueel krijgen de
reizigers   als zoethoudertje   gratis koffie en verder moet men niet zeuren.
Bladeren op de rails, winterse omstandigheden, computerstoring... er is altijd
wel wát. Het wachten is nu op de volgende storing. Misschien is het daarom tijd
dat het NS-bonussysteem voor langere periode in de ijskast wordt gezet, of
helemaal verdwijnt. De top verdient sowieso méér dan genoeg.

Kees Hooreman, Haarlem

Seksrel  Met verbazing volg ik de seksrel in Wassenaar. Uit het 20 pagina s
tellende onderzoeksrapport blijkt dat  het voor 95,5% zeker is dat de wethouder
zich niet schuldig heeft gemaakt aan seksuele intimidatie richting raadslid Van
de Velde . Hoe zou men dit percentage berekenen? Bovendien blijft er 4,5% kans
over dat er wel sprake is van seksuele intimidatie. Ter vergelijking: een vrouw
is zwanger of niet; men kan niet voor 4,5% zwanger zijn. Ach, het zal wel weer
komkommertijd zijn in deze lente.

M.C. van Rheenen, Voorthuizen

Defensiestrop  Er moet worden bijgestort bij het pensioenfonds ABP! Om de
dekkingsgraad voor de pensioenen van onderwijzers, politieagenten, militairen en
niet te vergeten politici op peil te brengen zijn er in deze slechte beurstijden
immers maar twee mogelijkheden, de uitkeringen verlagen of de inkomsten
verhogen. Gekozen is voor het laatste! Defensie gaat 33,4 miljoen meer betalen,
voor de totale overheid gaat het ik om honderden miljoenen, die Henk en Ingrid
zullen worden ontnomen om de pensioenen in de publieke sector op peil te houden.
Het ware beter geweest de pensioenen met een passend percentage te verlagen en
de lasten voor de belastingbetaler niet te verhogen.

D. v.d. Wijk, Renkum

Hooligans  Utrechters worden veroordeeld voor hun aandeel in de rellen tijdens
Utrecht-Twente, maar volgens hun advocaten is het de schuld van de overheid. Die
had deze wedstrijd verkeerd ingeschat en had veel meer veiligheidsmaatregelen
moeten treffen. Ziek word ik van die advocaten die de schuld altijd ergens
anders proberen neer te leggen dan daar waar hij hoort.

R.M. de Monge, Almere

Thuisarts.nl  Onze  oude  huisarts is met pensioen gegaan en zijn praktijk is
overgenomen door jonge artsen. Wat opvalt is dat zij bij een consult voortdurend
aan het  googelen  zijn zonder veel aandacht voor je verhaal. Veel vertrouwen
geeft dat niet, dus een website die voor huisartsen als  encyclopedie  fungeert
zou ook zeer nuttig zijn!

Frank van den Heuvel,

Purmerend

LOAD-DATE: March 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              174 of 200 DOCUMENTS



                                  De Telegraaf

                             24 maart 2012 zaterdag

Hollandse boeketten

SECTION: 1; Blz. 15

LENGTH: 178 woorden


Snijbloemen, voor ons een alledaags verschijnsel, waren in de 17e-eeuw een
bijzonder luxeartikel. Ze kwamen alleen voor in de huizen en tuinen van de
allerrijksten. Met de stijgende welvaart in de 17e-eeuw nam de populariteit van
bloementuinen toe. De tuin was een verlengstuk van het huis en met boeketten
werd de tuin in huis gehaald. De handel in bloembollen, vooral in tulpen, werd
een lucratieve onderneming. De gewone burger kon zich geen boeketten in huis
veroorloven. Om aan de vraag naar bloemen te voldoen, ontstonden in de jaren
dertig en veertig de eerste bloemstillevens. Zo n schilderij was immers minder
duur dan een echt boeket en langer houdbaar.

Tot en met 25 juni is in het Rijksmuseum Schiphol de tentoonstelling  Dutch
Flowers  te zien. Negen uitbundige  bloemstukken  die vroeger de huizen van de
17e-eeuwse rijken sierden, fleuren nu de luchthaven op.

Het Rijksmuseum Schiphol bevindt zich achter de paspoortcontrole tussen de E- en
F-Pier. Alleen te bezoeken als u op reis gaat dus. Het museum is elke dag gratis
toegankelijk van 07.00 tot 20.00 uur.

LOAD-DATE: March 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              175 of 200 DOCUMENTS



                                  De Telegraaf

                             23 maart 2012 vrijdag

Sancerre met een grote S!

SECTION: 1; Blz. 19

LENGTH: 413 woorden


Doet u mij maar een baron de elletje. Op? O, een sancerretje is ook goed.  Het
lijkt wel of we terug zijn in de jaren negentig. De bomen groeiden tot in de
hemel. Zeker in de wereld van het snelle geld. De jongens van het vastgoed
hadden de wijn ontdekt. Maar dan wel wijn met indrukwekkende namen en zo
mogelijk nóg indrukwekkender etiketten. Indruk maken, daar ging het immers om.

Sancerre ontwikkelde zich al snel als dé favoriete witte wijn op terrassen in
Oud-Zuid. Naast de al eerder genoemde Baron de L dan, uit buurstreek
Pouilly-Fumé. De populariteit ging zelfs zover dat een restaurant in de
Amsterdamse Reestraat zich Sancerre ging noemen. Jarenlang  the place to be
voor de zelfverklaarde jetset.

De opkomst van Sancerre ging bijna net zo snel als de aftocht. Het was Albert
Heijn die wreed een einde maakte aan de exclusieve reputatie van de frisse
sauvignon blanc uit de Loire. Nadat de wijn voor minder dan een tientje (in
guldens) in de schappen van de super lag, was het gedaan. BN ers gingen op zoek
naar een nieuw speeltje om indruk te maken, terwijl de gewone man zich op
Sancerre mocht storten van doorgaans bedenkelijke kwaliteit.

Tot op de dag van vandaag is het moeilijk een authentieke Sancerre te vinden,
die juist zijn karakter ontleent aan een bijzondere strakheid en mineraliteit.
Het bijzondere terroir van deze appellation geeft sauvignon blanc een expressie
die nergens ter wereld zijn gelijke kent. Zelfs niet in het Nieuw-Zeelandse
Marlborough, waar ook hele fraaie sauvignon wordt gemaakt, maar met een heel
ander karakter.

Een buitenkansje dus, die uitnodiging van wijnimporteur Jan Vellinga van
www.vierheemskinderen.nl om in het Amstel Hotel de hele lijn Sancerres van
topproducent François Cotat door te proeven. En dan horizontaal en verticaal
tegelijk, ofwel Sancerres van vier wijngaarden uit jonge en oudere jaargangen.

Caillottes, Les Mont Damnés, Les Culs de Beaujeu en La Grande Côte heten deze
Loiretoppers. Uit 2010 nog potdicht, met uitzondering van Caillottes (EUR
26,50), die je als instapper mag beschouwen omdat de stokken slechts vijftien
jaar oud zijn.

Mijn favoriet over de gehele linie: Les Culs de Beaujeu uit 2010 (EUR 33,75) met
een geweldige potentie voor de toekomst. Wat mij betreft de mooiste wijn van de
proeverij. Hoewel die uit 2008 ook bepaald niet verkeerd is. En wat te denken
van de Culs uit 1996. Een Sancerre van dik vijftien jaar oud en toch nog zó fris
en vief. Sancerre met een grote S!

wijnclub@telegraaf.nl

LOAD-DATE: March 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              176 of 200 DOCUMENTS



                                  De Telegraaf

                             23 maart 2012 vrijdag

Anne Frank  in Istanbul

SECTION: 1; Blz. 9

LENGTH: 366 woorden


Turkije is nog altijd een geliefd vakantieland bij Israëliërs:  Het is seculier,
we zijn hier vrijer dan in Israël, verrukkelijk weer en heerlijk eten ,
vertellen ze enthousiast op de stranden van Antalya.

Ook voelden zij zich altijd welkom en veilig omdat Turkije decennialang
bondgenoot van Israël was in de regio. Achter de schermen is dat op
overheidsniveau nog steeds het geval, zeggen deskundigen. Maar de anti-Joodse
sentimenten hebben bij de gewone man een nieuw hoogtepunt bereikt na de entering
door het Israëlische leger van de Turkse voedselboot Mavi Marmara in 2010,
waarbij negen Turken de dood vonden.

Turkije heeft een lange geschiedenis met de Joden. Van de driehonderdduizend
Sefardische Joden uit Spanje, die in 1492 vluchtten voor de inquisitie,
vestigden zich er 250.000 mensen in het Ottomaanse Rijk.

In het Turkse onderwijs is echter nauwelijks aandacht geschonken aan de
Holocaust.

Als reden wordt opgevoerd dat Turkije niet heeft deelgenomen aan WOII. Maar
Turkse consuls in Griekenland en Frankrijk hebben wel duizenden Joden Turkse
paspoorten gegeven en ze geholpen te vluchten.

En nu vertellen fotopanelen in de Kadir Has Universiteit in Istanbul het verhaal
van Anne Frank.

De Anne Frank Stichting is voor het eerst in Turkije en volgens Cihan Tekeli is
dat geen overbodige luxe. Een recent onderzoek wees uit dat 64 procent van de
Turken geen Jood als buurman wil. In de islamitische pers viert het
antisemitisme hoogtij, de problemen tussen Israël en Ankara maken het er niet
beter op.

Maar er zijn meer hoopvolle ontwikkelingen. Zo zond de staatstelevisie een
Franse film over de Holocaust uit en woonde de gouverneur van Istanbul een
bijeenkomst ter nagedachtenis van holocaustslachtoffers bij.

In mei worden trainingen gegeven door de Anne Frank Stichting aan docenten en
samen met historici wordt gewerkt aan een expositie over de Tweede Wereldoorlog.
Het feit dat topambtenaar Ertan Tezgör van Buitenlandse Zaken naar de opening
van de expositie komt, is veelzeggend.

Op de vraag waar het antisemitisme vandaan komt, heeft scholier Selim Kalm een
simpel antwoord:  Onwetendheid. Mensen geloven alles wat ze horen .

Anne Frank, Fatma, Ali en Ayse heten je welkom in Turkije.

LOAD-DATE: March 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              177 of 200 DOCUMENTS



                                  De Telegraaf

                            22 maart 2012 donderdag

Zand tussen bat en bal

SECTION: 1; Blz. 25

LENGTH: 494 woorden


Van onze cricketmedewerker DUBAI   Het doet de Nederlandse cricketspelers aan
hun jeugd denken, toen spelen met zand voor groot plezier zorgde. De
WK-kwalificatieduels Twenty/20 worden afgewerkt in Dubai, een natie die veel weg
heeft van een enorme zandbak.

De Nederlandse cricketers hebben in Dubai na de groepswedstrijden nog steeds
zicht op één van de twee plekken voor het wereldkampioenschap, dat in september
in Sri Lanka wordt georganiseerd. Oranje moet dan wel vandaag van Schotland
winnen, evenals de twee daaropvolgende duels. Nederland mag dan, net als drie
jaar geleden, meedoen met de grote jongens in cricketland.

Oranje werkt de wedstrijden af in de enorme woestijnen van Dubai. De drie
stadions zijn neergelegde groene oases, waar water de hoofdrol speelt om de
velden bespeelbaar te maken. In Abu Dhabi kun je direct vanaf een kameel tussen
de zandheuvels het stadion binnen stappen. Alleen als er dagelijks 1 miljoen
liter water wordt gespoten, kan er in het Sheikh Zayedstadion gecricket worden.

Het stadion speelde 18 april 2006 een politieke hoofdrol in het kader van
goodwillcricket. India en Pakistan speelden er de eerste Eendaagse wedstrijd
ooit, ten bate van de slachtoffers van de enorme aardbeving in 2005 in Pakistan.
Er werd ruim tien miljoen dollar opgehaald en de Indiase en Pakistaanse politici
struikelden die dag op de stadiontrappen over elkaar om er maar bij te zijn.

Het stadion in Sardjah is eenzelfde oase. Vanaf het spelershotel is het dertig
kilometer rijden over een immense snelweg, dwars door zandstormen. De wind is
noord en het zand waait vanaf Koeweit over de Arabische Golf rechtstreek Dubai
in en zorgt dagenlang voor een bruinachtige grauwsluier voor de zon en de
imponerende hoogbouw. Zoals in Nederland via borden over de snelweg files op de
A4 worden aangegeven, waarschuwt op weg naar Sharjah een helverlichte tekst:
Langzaam rijden. Zandstorm!

Op weg terug naar Dubai liggen in de uitgestrekte woestijn links en rechts de
olievelden waar al het geld voor de crickethobby van een paar sjeiks wordt
verdiend. Daar kan het nooit droog worden, want zonder olie geen stadions, geen
sproeiwater en dus geen cricket. Niet dat de gewone man in Dubai daarvan wakker
ligt. Alleen als Afghanistan speelt, zijn er misschien vijfhonderd toeschouwers,
merendeels Afghaanse taxichauffeurs die in Dubai hun karige brood verdienen.
Verder is het mistroostig leeg bij het toernooi, dat met zestien deelnemende
landen miljoenen kost. Een prestige-evenement voor de internationale
cricketbond, dat zijn hoofdkwartier in Dubai heeft.

Het derde stadion waar Nederland speelt, in Dubai Sports City, ligt tussen
bouwvallen. De contouren van geplande kantoren en panden staren zwijgend naar
het stadion. Ondanks de olie is ook in het Midden-Oosten de economische crisis
toegeslagen. De cricketers hebben er verder weinig last van.

De Nederlandse cricketploeg voor het imposante Sheikh Zayed cricketstadion in
Abu Dhabi.

FOTO: ED VAN NIEROP

LOAD-DATE: March 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              178 of 200 DOCUMENTS



                                  De Telegraaf

                            22 maart 2012 donderdag

Occupy 3

SECTION: 1; Blz. 11

LENGTH: 546 woorden


Er wordt gedreven gediscussieerd in die Occupy-tenten bij het Hertenkamp. Heel
wat onderling afgeruzied ook.

Zelfs in mijn bijzijn ontstaat spontaan gekibbel. Of Anita de burgemeester nou
wel of niet op eigen initiatief mag uitnodigen voor een dinertje in de gifgroene
hoofdtent. Moet daar niet eerst een plenair beraad over worden gehouden? Zijn de
andere Occupy ers het wel eens met die invitatie?

En op welk moment mag de burgemeester dan aanschuiven?

Berry vindt dat iedereen in het tentenkamp er zijn zegje over moet kunnen doen.

Want is dat nou wel zo n goed idee, met vijand Jozias aan tafel?

Marco denkt dat de burgemeester vooral beducht is voor Occupy. Jozias ziet al
aankomen dat de veranderingen waar Occupy voor staat, ook voor hem gaan gelden,
vooral in zijn portemonnee. Bang voor de bezem door de wereld van het
ongelimiteerd declareren, voor de opstand tegen het grote graaien. Doodsbenauwd
dat de belangen van de grootverdieners onderuit worden gehaald. Jozias is bang
voor de volksrevolutie, meent Marco. Vanwaar ánders zijn voortdurende
achterhoedegevecht tegen Occupy?

Gaat Jozias winnen? Bij de rechter voorlopig niet!

Zes rechtszaken om een einde te maken aan Occupy, waarbij de gemeente telkens
bakzeil moest halen, rekent Marco voor:  Jozias wil onze beweging per se
stoppen. Daarom treitert hij ons zo. De hele dag door bezoek van de politie.
Maar wij blijven, want er moet verandering komen in het uitknijpen van de gewone
burger. Daar staan wij hier voor! Wij staan hier ook voor die politiemensen en
hun pensioenen. Al moeten we hier twintig jaar blijven kamperen.

Twintig jaar, mijn hemel: dat zijn viér vijfjarenplannen! Tegen die tijd is de
tandenloze Jozias nog net goed voor een keer per week douchen.

Wat denk je dat al die rechtszaken de gemeenschap intussen hebben gekost?
Allemaal belastinggeld van de mensen! Het gemak waarmee bestuurders daar mee
smijten!

De uitgelekte declaraties van de grote verbrassers aan het Spui worden op het
Malieveld uitvoerig besproken, dat knoeibestuur met z n zojuist nog even
compleet vernieuwde werkkamers van 60.000 euro. Een schandaal! Net als vuile
praktijken van die pensioenspeculanten. De hypothekers die de mensen veel meer
geld uitlenen, tegen woekerrente, dan die mensen ooit kunnen terugbetalen. Ook
de doortrapte streken van de banken en financiële sjacheraars die de mensen
tegen elkaar uitspelen, komen aan bod. Ondemocratisch Brussel, het bestuur dat
voor alle Europeanen regels opstelt waar zij zelf de lucratieve uitzondering op
zijn. Voor zichzelf belastingvrije topsalarissen en pensioenen, auto s en
huizen. De jaarwinst van een winkelier is voor die lui net een half
maandsalaris.

De Griekse afgang wordt besproken, de bio-industrie en de manier waarop er met
voedsel wordt omgesprongen, met als gevolg dat er wereldwijd nog miljoenen
onnodig honger lijden.

Er is heel wat mis en daar moet verandering in komen. We kunnen zo niet
doorgaan!

Woedeburger Anita, freelance Occupy er, wil met de burgemeester wel een hartig
gesprekje voeren over het declaratiegedrag van zijn politieke trawanten: over
die vermorste tonnen, boven op hun torenhoge salarissen. Anita kookt voor Occupy
op maandag. De burgemeester mag zó aanschuiven, maar hij krijgt van dit uitje
geen bonnetje mee!

jvnoord@telegraaf.nl

LOAD-DATE: March 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              179 of 200 DOCUMENTS



                                  De Telegraaf

                             21 maart 2012 woensdag

OM wil directie Easy Life in cel;
Vijf jaar geëist wegens miljoenenfraude

SECTION: 1; Blz. 8

LENGTH: 372 woorden


Van een onzer verslaggevers DEN BOSCH, woensdag Tegen de ex-directeuren van
beleggingsbedrijf Easy Life uit Helmond, John Wolbers (37) uit Heeze en Frans
Oosterbosch (53) uit Budel, heeft de officier van justitie in Den Bosch vijf
jaar en tien maanden en vijf jaar en acht maanden cel geëist. Hij beschuldigt
beiden van miljoenenfraude, deelname aan een criminele organisatie en
verduistering in dienstverband.

Volgens de officier verkwanselden ze 35 miljoen euro inleggeld van ruim
vijfhonderd investeerders, die tussen 2006 en 2008 dachten te investeren in
Amerikaanse levensverzekeringen. Ze moesten minimaal vijftigduizend euro
beleggen. W. en O. zouden het geld vooral aan dure auto s, onroerend goed,
vakanties en vrouwen hebben besteed.

Terugbetalen  De officier wil ook dat W. en O. het inleggeld gaan terugbetalen
aan de beleggers. Doen ze dat niet, dan moeten ze nog een jaar extra de cel in.

Tegen de medeverdachten directeur Henk de V. (55) uit Someren en commercieel
manager Frits R. (59) uit Helmond, eiste de officier Wil van Horen
respectievelijk 4 jaar en 3,5 jaar gevangenisstraf.

De gedupeerden zijn vooral oudere mensen die dachten met hun zuurverdiende geld
nog wat extra voor hun oude dag te kunnen verdienen of wat geld aan hun kinderen
te kunnen schenken. Erfenissen, overwaarde van huizen en pensioenen werden
belegd. Easy Life beloofde een rendement van tien procent per jaar.

O. was de bedenker, W. de succesvolle zakenman die de beleggers moest lokken ,
aldus de officier.

Met hun mooie praatjes en mooi informatiemateriaal gingen ze het beleggen
toegankelijk maken voor de gewone man. Maar al hun geld is in rook opgegaan, en
krijgen het waarschijnlijk nooit meer terug.

In Amerika is het de normaalste zaak van de wereld dat ouderen hun
levensverzekering te koop aanbieden om een extra zakcentje te hebben. Als de
Amerikaan zou komen te overlijden gaat de uitkering naar de kopers van de polis
(Nederlandse investeerders).

Ik ben naar de hoeren geweest en dronk veel champagne, ik had ook dure auto s,
maar dat was van mijn eigen geld , stelde W.  Als ik niet word vrijgesproken, ga
ik in hoger beroep.

De uitspraak is op 26 april.

Frans O. (l.) en John W. ( r.) met hun advocaat tijdens een zitting in 2010.

LOAD-DATE: March 21, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              180 of 200 DOCUMENTS



                                  De Telegraaf

                             17 maart 2012 zaterdag

Namen geheim houden ;
Openheid over donaties voorwaarde voor democratie

SECTION: 1; Blz. 2

LENGTH: 560 woorden


De PVV gaat toch openheid van zaken geven over de donaties die de partij
ontvangt. Eerder had PVV-Kamerlid Hero Brinkman gezegd liever de boete van
25.000 euro te betalen dan de identiteit van de donateurs openbaar te maken. Wij
vroegen u naar uw mening over de donateurswet. Een krappe meerderheid van 51%
verwijst deze naar de prullenbak.  Openbaarheid van inkomsten: ja. Openbaarheid
van donateurs: nee.

Sinds kort zijn politieke partijen verplicht de identiteit bekend te maken van
donateurs die meer dan 4500 euro geven. Prima, zegt de helft van de deelnemers,
dit voorkomt belangenverstrengeling. De politiek mag geen speelbal worden van
onzichtbare krachten.  Ik zou niet op een partij stemmen die gefinancierd wordt
door Shell of iets dergelijks. Dit is een goed initiatief om dubbele agenda s te
voorkomen , licht een respondent toe. Zevenenveertig procent is van mening dat
niemand er iets mee te maken heeft wie geld doneert  zolang er geen grond is om
aan te nemen dat er crimineel geld mee gemoeid is .

Transparantie  Ruim de helft vindt dat in een democratie openheid vereist is
over de financiële huishouding van politieke partijen.  Transparant en helder,
zo hoort een democratie te zijn.

Maar velen gaat het te ver om namen van mensen te noemen. De PVV wilde die
gegevens ook liever niet openbaar maken  om de identiteit van Henk en Ingrid te
beschermen . Een krappe meerderheid begrijpt dat.  De PVV wordt regelmatig
weggezet als  foute  partij. Als de identiteit van donateurs bekend raakt, kan
dat die mensen in de problemen brengen.

De PVV zegt te vrezen voor de veiligheid van  Henk en Ingrid  als bekend wordt
dat ze geld doneren. Ruim veertig procent zegt dat het zo n vaart niet zal
lopen, maar een iets groter percentage denkt dat die vrees gegrond is.

Zolang er gekken als Volkert van der G. rondlopen, moet je voorzichtig zijn.

Aangepast  Minister Spies heeft de wet inmiddels aangepast om de PVV tegemoet te
komen. Ze is bereid een uitzondering te maken als een partij haar kan overtuigen
van het gevaar dat een donateur loopt.

Brinkman had eerder aangekondigd de mazen van de wet te zullen opzoeken om te
ontkomen aan de verplichting om donateurs bekend te maken. Een meerderheid vindt
dat je dat niet kunt maken als politieke partij. Ze moeten zich net als elke
burger aan de wet houden.  Verwerpelijk! Zeker voor een partij die schreeuwt om
openheid.

Ruim een derde vraagt zich af of de PVV soms iets te verbergen heeft, want
anders kun je toch gewoon openheid van zaken geven?  Ze ontvangen giften waarvan
de achterban niet mag weten waar het vandaan komt , klinkt het.

Volgens Brinkman is het een anti-PVV-wet. Onzin, zegt de helft, ook andere
partijen moeten inzage geven. De andere helft geeft Brinkman gelijk.  Het is een
anti-LPF-wet, afgestoft om de PVV te pesten.  Bijna 60% denkt dat mensen vanwege
deze wet geen grote bedragen meer zullen willen doneren. Ruim de helft zegt
helemaal niet benieuwd te zijn naar de giften die de verschillende partijen
ontvangen. Je stemt op standpunten en ideeën en wie dat financiert is niet
belangrijk, vindt deze groep. Toch zijn er genoeg die maar al te graag van de
hoed en de rand willen weten, want  wiens brood men eet, diens woord men
spreekt.

Margo Stols

Maandag is er weer een Stelling van de Dag. U kunt er aan meedoen van 11.tot
15.30 uur via www.telegraaf.nl en http://www.wuz.nl.

LOAD-DATE: March 16, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              181 of 200 DOCUMENTS



                                  De Telegraaf

                             16 maart 2012 vrijdag

Zijn slokje;
Hou 't KORT

SECTION: 1; Blz. 5

LENGTH: 178 woorden


reageren: bdijkstra@telegraaf.nl

Vroeger ging meneer De Vries vaak naar het voetbal, totdat hooligans  t voor hem
verpestten. Hij ging ook wel eens vliegen, maar om je nu door al die
terrorismecontroles op luchthavens zélf crimineel te moeten voelen  Bovendien:
met z n verdampte pensioentje zitten vakantiereisjes er toch niet meer in.

Gelukkig heeft meneer De Vries z n borreltje nog. Drie zalig zachte neuten als
dagelijkse geneugten van  t leven  Als verdovende zalfjes tegen hartverscheurend
nieuws over  n bus vol kinderen en ander onverteerbaar leed. Bij z n slijter
betaalt hij 12 euro per fles, waarvan meer dan de helft in de schatkist
verdwijnt. Leest hij in de krant: verenigde alcoholpreventiebroeders eisen nog
50% méér accijns voor zijn slokje

Omdat die zedenpredikers ons willen wijsmaken dat alle klanten van de drankboer
zich in coma zuipen. Omdat ze de modale man opnieuw willen laten lijden onder de
probleemgevallen. Omdat die gasten de waarheid niet zien: dit land zit vol met
meneren De Vries, altijd maar weer bloedend voor hen die alles vergallen.

LOAD-DATE: March 16, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              182 of 200 DOCUMENTS



                                  De Telegraaf

                             13 maart 2012 dinsdag

PvdA-strijd kent vooral verliezers

SECTION: 1; Blz. 10

LENGTH: 952 woorden


Ik ga op vakantie naar Frankrijk , zegt PvdA er Diederik Samsom tegen VVD er
Charlie Aptroot.  Met de elektrische fiets, zeker , plaagt deze.  Nee met de
auto. Ik heb een Prius , antwoordt de sociaaldemocraat.  Maar die is helemaal
niet zuinig op lange afstanden , roept de liberaal.  Jawel, zolang je op de
snelweg niet harder rijdt dan tachtig , stelt Samsom betweterig. Waarop Aptroot
proest:  Oh, ben jij er zo eentje? Die de hele boel ophoudt!

De anekdote uit de mislukte paarsplusformatie van 2010, zoals verteld door
Aptroot, verraadt dat Samsom en hij geen kameraden zijn. De vriendelijke
autovriend en de oud-Greenpeace-activist waren namens hun partij onderhandelaar
op de dossiers mobiliteit en milieu, en zodoende tot elkaar veroordeeld. De
spanning liep destijds zo hoog op, dat toenmalig VVD-vicefractievoorzitter Edith
Schippers aan tafel als bemiddelaar moest optreden. Uiteindelijk werd Samsom
vervangen door Sharon Dijksma.

Samsom spreekt tegen dat hij bij de onderhandelingen heeft bepleit om de
maximumsnelheid op alle snelwegen te verlagen van 120 naar 100, zoals wordt
beweerd. Dergelijke hersenspinsels doen denken aan de dagen van Joop den Uyl,
wiens kabinet met het oog op het grote aantal verkeersslachtoffers en de
oliecrisis vanaf 1974 een maximumsnelheid van 100 invoerde. Het verhaal doet de
ronde dat de toenmalige premier expres voor 100 in plaats van 120 koos; anders
zou de gewone man in zijn autootje voorbij worden gesjeesd door rijkere types in
hun bolides. Het  nivelleren  op de snelweg leidde tot veel protest:  Ik rij
honderd als Den Uyl is opgedonderd , was een slogan uit die tijd.

Bijna veertig jaar later wil Samsom in de voetsporen treden van Den Uyl. Hij is
een van de vijf kandidaten die zich heeft gemeld voor het PvdA-leiderschap, en
gooit hoge ogen in de peilingen. Deze week wordt de knoop doorgehakt over de
interne verkiezing, die is bedacht door partijvoorzitter Hans Spekman. Een
strijd die is verworden tot een talentenjacht van het mindere soort.

Ongeloof  De kandidatuur van Lutz Jacobi (56) leidde zelfs in de eigen
PvdA-fractie tot ongeloof. De Friezin stapte op het allerlaatste moment in de
race, is geliefd in het noorden en authentiek, maar ook clownesk. Aanvankelijk
werd vermoed dat zij door een van de andere kandidaten werd ingezet om de stem
op de andere vrouwelijke kandidaat, Nebahat Albayrak, te breken. Toch werd in de
partij vooral gevreesd dat Jacobi met haar onalledaagse optreden afbreuk zou
doen aan de hele verkiezing. Dat viel tot nu toe mee.

Albayrak (43) is bij de minicampagne door de mand gevallen. De voormalige
staatssecretaris van Justitie heeft een zwak verhaal en wekt verbazing door haar
prinsessengedrag, waarbij zij haar sekse en Turkse afkomst niet relevant zegt te
vinden. Dat heeft zelfs in eigen PvdA-kring irritatie gewekt, waar er fijntjes
op wordt gewezen dat Albayrak toch echt niet vanwege haar blauwe ogen in 2006 en
2010 op plaats twee van de kieslijst was gezet. Naar verluidt zijn
fractiesecretaris Mariëtte Hamer en oud-informateur Jacques Wallage de stuwende
krachten achter haar kandidatuur.

Martijn van Dam (34) is de jongste kandidaat. De soms wat schuchter overkomende
politicus gold als een adept van Wouter Bos. Sinds diens vertrek is zijn ster
wat verbleekt. Hoewel kansloos, kan hij met zijn kandidatuur werken aan zijn
politieke profiel.

Oud-minister Ronald Plasterk (54) is gedreven, daarbij nog eens aangemoedigd
door zijn vrouw Els. De wetenschapper heeft met zijn keuze van de financiële
portefeuille volgens anderen in de fractie bewust toegewerkt naar het
leiderschap. Plasterk zou voor het kabinet de beste opvolger zijn van Job Cohen,
gezien zijn steun bij de eurocrisis. Tegelijkertijd loopt de zeer zichtbare PvdA
er misschien wel de meeste politieke averij op indien hij de verkiezing
verliest.

Beste kaarten  Samsom (40) heeft vooralsnog de beste kaarten, al blijft de
partijverkiezing in rondes een onvoorspelbaar iets. Wel trekken hij en de
evenzeer activistische Spekman de PvdA naar links en daarmee als brede
volkspartij uit het lood. Ook is Samsom wijsneuzig en emotioneel, wat tot
onbezonnenheid kan leiden. Vorige week etaleerde hij dat nog met zijn openlijke
kritiek op de Utrechtse PvdA-burgemeester Aleid Wolfsen, waarvoor hij later
excuses aanbood.

Het gevolg van de PvdA-verkiezing is dat deze vooral verliezers oplevert. Naast
vier van de vijf kandidaten zijn dat Mariëtte Hamer, Frans Timmermans en Jacques
Monasch   Kamerleden die ook boordevol ambitie zitten, maar de sprong ditmaal
niet durfden of konden maken. In de fractie, die afgelopen weekend bijeenkwam
voor een  uitpraatsessie , baart dat sommigen zorgen. Het aantal kandidaten had
beter kunnen worden beperkt, klinkt het. Of er had een voorbeeld moeten worden
genomen aan de SP, waar na besloten fractieberaad slechts een kandidaat als
opvolger van Agnes Kant opstond: Emile Roemer.

Zeven van de dertig PvdA-Kamerleden kampen straks wellicht met gevoelens van
frustratie, wrok of mogelijk zelfs een gebrek aan loyaliteit. Samsom zelf liet
in 2009 zien waartoe dat kan leiden. Hij stuurde toen een mail rond waarin hij
ongezouten kritiek uitte op de PvdA-fractie onder leiding van Hamer, van wie hij
een jaar eerder de strijd om het fractievoorzitterschap had verloren. Uiteraard
lekte de mail uit, waarna Hamer in de pers zwaar onder vuur kwam te liggen.

Wat dat betreft heeft partijvoorzitter Spekman met de leiderschapsverkiezing de
kiem gezaaid voor een volgend conflict. Bovendien is de aankomende PvdA-leider
een tijdelijke; bij algemene verkiezingen wordt sowieso opnieuw een keuze
gemaakt. Dan treedt mogelijk de Amsterdamse wethouder Lodewijk Asscher in de
ring. En begint het hele PvdA-circus van voren af aan.

LOAD-DATE: March 12, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              183 of 200 DOCUMENTS



                                  De Telegraaf

                             8 maart 2012 donderdag

Niemand houdt van Mitt

SECTION: 1; Blz. 13

LENGTH: 313 woorden


Van onze correspondent NEW YORK, donderdag  Waarom vinden ze me niet aardig?
luidt de kop op een omslag van het blad Times met daarop het gelaat van Mitt
Romney. De cover stamt al van begin december vorig jaar, maar is nog steeds
actueel.

Romney heeft miljoenen dollars aan zijn imago gespendeerd, er talloze malen
advies over ingewonnen en een nieuwe debatcoach ingehuurd, maar zelfs na zijn
winst op Super Tuesday blijft de conclusie: bijna niemand houdt van Romney.

De voormalige gouverneur van Massachussetts doet vaak zijn das af en betreedt
het podium in spijkerbroek, maar weet zelfs dan nog stijf over te komen, al is
dat in levenden lijve beduidend minder dan op de tv. Romney mist wat iemand als
Bill Clinton in overvloed heeft: charisma. Als Bill je een hand geeft, heb je
voor even het gevoel dat je de belangrijkste persoon ter wereld bent, bij Romney
ben je hooguit een passant.

Typerend was een bijeenkomst in Columbus, Ohio, waar Romney best op dreef was,
maar toch weer een kans voor open doel miste. Een vader wiens aan kanker
lijdende dochtertje naast hem zat, vroeg de presidentskandidaat wat hij met de
gezondheidszorg zou doen. Waar de meeste politici de arme man zouden hebben
overgoten met een stortvloed aan goede wensen, daar hield Romney een technisch
betoog.

Romney kan niet zo goed met de gewone man omgaan. Mogelijk een gevolg van zijn
beschermende opvoeding. De rijkdom werkt ook wel eens tegen hem. Toen Romney zei
ook wel eens voor ontslag te vrezen was hoongelach zijn deel. Met 250 miljoen
dollar, ruim 190 miljoen euro, op de bank hoeft Romney zich nergens zorgen over
te maken.

Dan is er ook nog zijn wat eigenaardige mormoonse geloof waar veel evangelisten
argwanend naar kijken. Romney deed welzijnswerk voor de mormoonse kerk maar
praat bijna nooit over zijn geloof uit angst kiezers kwijt te raken.

De Time-omslag van begin december vorig jaar.

LOAD-DATE: March 7, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              184 of 200 DOCUMENTS



                                  De Telegraaf

                             7 maart 2012 woensdag

Pim zou trots zijn geweest op partij ;
Terugblik op tien jaar Leefbaar Rotterdam

SECTION: 1; Blz. 11

LENGTH: 508 woorden


door Claudie Bolster ROTTERDAM, woensdag  In de tien jaar dat Leefbaar Rotterdam
aan de macht is, is de partij trouw gebleven aan de uitgaanspunten. Pim Fortuyn
zou absoluut trots zijn op zijn partijleden. Er heerst orde en er is vrijwel
nooit een conflict naar buiten gekomen , zei gisteren politicoloog en emeritus
hoogleraar Rinus van Schendelen.

Gisteren was het een decennium geleden dat Leefbaar Rotterdam met overmacht de
verkiezingen won in de Maasstad. De partij heeft het politieke klimaat in de
stad, maar ook landelijk, drastisch veranderd. De bijzondere dag brengt bij
Fortuynfan Rien van den Heerik, die er vanaf het prille begin bij was, weer
allerlei herinneringen boven.

Fortuyn maakt bij de aanhanger nog altijd veel los. Alleen zijn partij,
Leefbaar, doet hem niet veel meer. Al vindt de Rotterdammer dat LR als enige
zijn nek uitsteekt voor de  gewone burgers .

De verdiensten zijn volgens politicoloog Van Schendelen breder. Leefbaar heeft
vooral de politieke agenda drastisch en structureel veranderd. Veiligheid staat
vanaf 2002 het hoogst op die agenda, maar ook sleutelwoorden als migratie,
integratie, normen, waarden en respect zijn belangrijk.  Fortuyn hamerde zelf op
de menselijke maat. Hij had een afkeer van te hoge gebouwen, mammoetscholen en
te grote ziekenhuizen , aldus de professor.

De PvdA heeft dankbaar de mix van rechtse en linkse ideeën overgenomen. Van
Schendelen:  De partij kwam erachter dat de eigen achterban daar wel op kickte.
Ze moest de kiezers die naar Leefbaar waren overgelopen, weer terughalen.

In 2014 wil Leefbaar dat dit opnieuw andersom is. Dan wil LR weer regeren.  Want
díe doelstelling hebben de Leefbaren niet gehaald , zei Van Schendelen.  Aan de
macht kwam bij de verkiezingen in 2006 een einde.

Activistisch  Al is de hele ploeg raadsleden in de loop der jaren veranderd, het
activistische van het eerste uur zit er volgens Van Schendelen nog steeds in.
Van den Heerik denkt daar anders over. Zijn contact met de partij is in de loop
der jaren verwaterd, omdat de meeste mensen zijn vervangen. Het stoort hem dat
de nieuwe leden praten over  Pim zus en zo , maar dat ze Fortuyn zelf nooit
hebben gekend.  Als ik dat hoor, zit ik mezelf op te vreten.

Hij vindt dat een aantal raadsleden   de normale Rotterdamse jongens   het goed
doet. Zij, Dries Mosch, Hennie van Schaik en nog een aantal, maken de boel
wakker.  Die paar  duiken er echt in.  Zij willen wat voor de stad doen , aldus
Van den Heerik.

Maar zij inspireren hem niet zoals Fortuyn deed. De man die zei wat hij dacht.
Dat waardeerde ik. Hij zag het toch op een andere manier. Of hij het goed zou
hebben gedaan, heeft hij nooit kunnen bewijzen. Hij is er niet meer, helaas.

Dit jaar op 6 mei, tien jaar na de moord op de politicus, wil Rien een droom
verwezenlijken. Hij wil graag bij het  beeld van Pim  bij het Schielandhuis alle
spullen tentoonstellen die na de moord op de politicus zijn achtergelaten bij
het huis, het graf en tijdens de uitvaart.  Ik wil graag een muur van
knuffelberen maken. Ik heb niets weggegooid.

LOAD-DATE: March 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              185 of 200 DOCUMENTS



                                  De Telegraaf

                             7 maart 2012 woensdag

FEEST

SECTION: 1; Blz. 3

LENGTH: 478 woorden


Dit was de dag, vandaag kwam het allemaal weer goed.

Henk had er zelfs slecht van geslapen, zei hij tegen Ingrid.

Zou hij haar eens met een mooie bos bloemen verrassen? Ja, goed idee. Terwijl
hij Blondie uitliet, hun trouwe Venloër Mergelmop, wandelde hij langs de
bloemenkiosk, waar zijn oog direct op een prachtige grote bos met veel geel en
rood viel, de lievelingskleuren van Ingrid.

Zevenenzeventig gulden , antwoordde de bloemiste.

Dat was wel even schrikken. Vijfendertig euro klonk toch vriendelijker, bedacht
Henk. Maar de tijd van de euro was voorbij. Dankzij Geert was de gulden met
ingang van vandaag opnieuw als betaalmiddel ingevoerd. En gelukkig maar.
Nederland werd weer aan de Nederlanders teruggegeven.

Ingrid was blij met haar bloemen en vertelde dat ze in de tussentijd ter
gelegenheid van deze unieke feestdag een lunchtafeltje voor twee had geboekt bij
hun favoriete restaurant Tante Hannie, genoemd naar een tv-omroepster uit de
tijd dat alles nog deugde. Ze moest wel toegeven dat de prijzen op de menukaart,
zoals op de vernieuwde website van Tante Hannie vermeld, haar waren
tegengevallen.

Je bent toch zo gek op sole meunière?  vroeg ze.

Ja, heerlijk.

Achtentachtig gulden. Ze zijn wel zo verstandig geweest om de prijs die er tot
en met gisteren voor moest worden betaald, veertig euro, tussen haakjes erachter
te zetten.

Ach, het is gewoon weer wennen , zei Henk.

En daar gingen ze, Henk en Ingrid, in hun Opel Insignia. Het was feest en dat
zouden ze vieren, ofschoon dat nog enkele minuten moest worden uitgesteld: de
brandstoftank was nagenoeg leeg. Aan de benzinepomp ging er liefst zestig liter
in.

Mijn hemel , zei Henk, toen hij weer was ingestapt.

Wat is er?

Ik moest tweehonderdveertig gulden afrekenen.

Jeetje. Maar we gaan toch nog wel een glaasje wijn vooraf drinken, hè? Die
kosten omgerekend weliswaar acht gulden tachtig per stuk, maar zo n dag als
vandaag beleef je maar één keer. Al kunnen we ook niet meer te lang wachten:
vanmiddag heb ik een afspraak met de kapper.

Wat kost dat nou weer?

Die som moet ik nog maken. De laatste keer betaalde ik vijfenzeventig euro, dus
dat wordt dan  effe denken  tja  dat is toch honderdvijfenzestig gulden, Henk.
Oei, kijk uit!

Met luid getoeter slaagde Henk er dankzij de waarschuwing van Ingrid nog net in
een blaag met een baseballpet op een slingerende fiets attent te maken op zijn
aanwezigheid. Het resultaat: een opgestoken middelvinger van de jongen en een
aanhouding door een toevallig aanwezige politieagent.

Dat toeteren was nergens voor nodig, meneer , zei de diender.

Dat kunt u niet menen, agent.

Dat meen ik wel, meneer. Onnodig claxonneren op de openbare weg: dat wordt
zevenhonderdzeventig gulden.

Wat!? Zevenhonderdzeventig gulden!?

Gisteren nog driehonderdvijftig euro, meneer. Maar er verlangde nu eenmaal
iemand heel erg naar vroeger.

De lunch ging niet door.

LOAD-DATE: March 6, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              186 of 200 DOCUMENTS



                                  De Telegraaf

                              6 maart 2012 dinsdag

Twijfels over uitkomst;
 Onderhandelen over miljarden besparingen wordt een moeilijke klus

SECTION: 1; Blz. 6

LENGTH: 710 woorden


Op de eerste dag van de bezuinigingsonderhandelingen tussen VVD en CDA en
gedoogpartner PVV kan het voor de deelnemers aan de Stelling van de Dag vriezen
of dooien. Er zijn ietsje meer stemmers die denken dat de regering eruit komt,
dan stemmers die denken dat de miljardenbezuinigingen het kabinet de kop zullen
kosten.

Ik verwacht dat het een moeilijke klus wordt en dat ze er niet uit zullen komen
, zegt een stemmer.  Te veel verschillende standpunten.  Maar het alternatief,
nieuwe verkiezingen, is afschrikwekkend genoeg om de partijen op een lijn te
brengen, denken de meeste deelnemers.

Overgeleverd   Ze slagen, omdat het alternatief is verkiezingen en dan zijn we
aan de SP overgeleverd. Liever door met een strakke broekriem.

Van tevoren hadden de partijen, premier Rutte voorop, al laten weten dat alles
bespreekbaar zou zijn, en dat er geen sprake meer is van heilige huisjes. Een
van die heikele onderwerpen is de hypotheekrenteaftrek. U verwacht (70 procent)
dat die nu toch zal worden aangepakt. Sterker nog, u vindt dat dat nu ook moet.
Die 61 procent is over alle politieke partijen verdeeld. Ook VVD-stemmers onder
de deelnemers blijken in meerderheid voor ingrijpen in de hypotheekrenteaftrek.

Uit uw antwoorden komt naar voren dat u bijna allemaal de noodzaak van
bezuinigen inziet.  We mogen blij zijn dat er een rechtser kabinet zit!  en een
ander zegt:  Dit kabinet zorgt dat Nederland nu eens de tering naar de nering
zet.

Toch blijft het zuur. De meesten van u (53 procent) zijn het niet eens met de
opvatting van de EU-president Van Rompuy, die vindt dat in Nederland de omvang
van de bezuinigingen wordt  gedramatiseerd . Een stemmer noemt dat   een
vernedering voor de Nederlandse bevolking .

Het wordt wél een drama, zegt een andere boze deelnemer, zelfs  één groot drama,
waarbij de economie nog meer schade ondervindt en de gewone burger naar de
voedselbank kan .

Van de deelnemers is echter 62 procent het wel eens met de stelling dat extra
bezuinigen bij ons  angst en paniek  veroorzaakt omdat wij gewend zijn aan
welstand.

Laat het zo zijn dat Nederland al veel eerder de tering naar de nering had
moeten zetten (aldus 79 procent), de nu noodzakelijk geworden mega-bezuinigingen
zijn wel een gouden kans op echte hervormingen, vindt 64 procent.

Kans    Goede kans om een aantal grote problemen in één keer aan te pakken.
Innoveer, gooi het beleid om , zegt een deelnemer die bang is dat er weer alleen
domweg geld wordt geschrapt .

Ik verwacht geen bezuinigingen maar enkel lastenverhogingen , sombert iemand.
Dat moet niet te gek worden, want dan raakt de economie verstikt, zegt 69
procent.  De consument gaat helemaal niets meer uitgeven! Dag economie!  Een
ander vindt:  De overheid moet minder uitgeven; niet wij!

Premier Rutte erkent dat de overheid  te groot  is. Inkrimping van het
ambtenarenapparaat ligt dan voor de hand. U bent er nog niet uit of dat ook echt
gaat lukken: 47 procent zegt ja, 48 procent denkt van niet. Want dat vergt
snijden in eigen vlees, en dat zien deze stemmers de ambtenaren niet zo snel
doen. Als het aan u lag, wist u het wel. Het mes moet in de ontwikkelingshulp,
zegt driekwart van de deelnemers. De  voorstemmers  komen zoals bekend uit de
hoek van VVD, PVV en SP, maar worden geholpen door aanhangers van de SGP.

Omroep  In de top 5 van gebieden waar u de besparingen zou zoeken, staan verder:
het ambtenarenapparaat op 2, dan het schrappen van bestuurslagen, op 4 de
hypotheekrenteaftrek en ook bij de publieke omroep kan volgens u een slag worden
gemaakt.           In België stelde minister De Crem voor de tweede pinksterdag
te schrappen als feestdag. De meesten van u zien dat voor ons niet zitten: 67
procent wijst zo n maatregel af.

De EU- president  Van Rompuy zei dat als Europese landen terugkeren naar hun
eigen munt, zoals de PVV dat wil in Nederland, de Europese Unie uit elkaar valt.
U zit daar helemaal niet mee. Slechts 29 procent zou de teloorgang van de EU
betreuren.

Vele deelnemers wijten de Nederlandse problemen aan de steun aan Griekenland.
Als er niet zoveel geld naar de EU gesmeten was, hadden we nergens last van
gehad.

Coosje Hiskemuller

Vandaag is er weer een Stelling van de Dag. U kunt eraan meedoen tussen 11.00 en
15.30 uur via www.telegraaf.nl en www.wuz.nl .

LOAD-DATE: March 5, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              187 of 200 DOCUMENTS



                                  De Telegraaf

                             1 maart 2012 donderdag

Ze gaan maar met de bus ;
 Bestuurders zijn alleen zuinig als het voorzieningen voor de burgers betreft

SECTION: 1; Blz. 6

LENGTH: 622 woorden


Het ergert de deelnemers aan de Stelling van de Dag bijzonder, dat bestuurders
in Gelderland de fiscale bijtelling voor privégebruik van hun dienstauto vergoed
krijgen door de provincie. Want uiteindelijk komt de rekening dus op het bordje
van de belastingbetaler en de kosten lopen flink op. Een deelnemer verzucht:
Het is al jaren duidelijk dat ambtenaren geen respect hebben voor het geld van
de burger.

Het afgelopen jaar heeft de provincie Gelderland maar liefst 428.000 euro
uitgegeven aan het vergoeden van de bijtelling. Voor de stemmers staat daarmee
als een paal boven water dat het provinciebestuur geen enkel besef heeft van de
waarde van belastinggeld.  Belastingcenten zijn centen waar veel Nederlanders
hard voor hebben moeten werken. Bestuurders zouden daar bij elke uitgave bij
stil moeten staan , schrijft iemand. Daarbij:  Ze zouden eens op dit soort
kosten moeten bezuinigen in plaats van weer een sportvereniging te sluiten.

Voorbeeld  Het had Gelderland dan ook gesierd als het goede voorbeeld van de
provincie Utrecht uit eigen beweging was opgevolgd, vinden alle deelnemers. In
Utrecht is de regeling inmiddels geschrapt. Maar, merkt 93% op:  Pas als ergens
ophef over is wil men iets veranderen.

Een derde vindt dat bestuurders representatief moeten zijn en dus best in een
beetje knappe dienstwagen mogen rijden. Maar daarmee is nog niet gezegd dat alle
privéritjes daar ook maar mee gereden moeten worden.  Bestuurders hebben een
inkomen waarmee ze ook wel een eigen auto kunnen rijden. Ze hebben die
dienstauto niet nodig om boodschappen te doen of hun vakantiehuisje te bezoeken.

Twee derde vindt het sowieso flauwekul dat een wethouder of gedeputeerde over
een dienstauto kan beschikken.  Bestuurders blazen hun ego op door in een
dienstauto te verschijnen bij privéaangelegenheden. Het zijn gewoon egotrippers.
Sommigen brengen oud-minister Donner in herinnering,  die zich verplaatst met de
fiets. Waarom kunnen lokale bestuurders dat niet?  Een ander vult aan:  Voelen
ze zich soms beter dan de mensen die dit moeten betalen?  En 67% ziet niet in
waarom men niet gewoon per openbaar vervoer kan reizen.

Ondertussen verdedigt de provincie de regeling met het argument dat voor veel
ritten privé en zakelijk met elkaar verweven zijn. Bestuurders onderhouden
immers veel contacten die ook voor hun werk van belang zijn. Dit vindt 4% een
goed argument.  Ze mogen al blij zijn dat zij überhaupt een auto van de zaak
hebben. Ze hoeven toch niet continu op stap te zijn? En hoe vaak wordt die auto
niet ingezet voor nevenfuncties?

Dat laatste zit 89% een beetje dwars: dat nogal wat bestuurders een trits
betaalde nevenfuncties hebben, waar ze dus naartoe kunnen reizen op kosten van
de belastingbetaler.  Dat is onbestaanbaar. Ze regelen zelf maar vervoer voor
hun bijbaantjes.

Arrogantie  Hoe dan ook vindt 93% het kosteloze privégebruik van een dienstauto
van een stuitende arrogantie.  Zeker voor bestuurders in overheidsdienst zouden
alle regels moeten gelden die ook voor gewone Nederlanders opgaan.  Sommigen
spreken van een  Animal Farm -mentaliteit: allen zijn gelijk, alleen sommigen
zijn een beetje gelijker dan anderen  Daarbij:  Dit zijn onze bestuurders, die
ons allemaal regeltjes voorschrijven maar voor zichzelf een uitzondering maken.

Ten slotte vallen de uitspraken van VVD-fractievoorzitter Dijkstra over de
kwestie niet goed. Die betreurt de ophef, omdat die  het imago van de politiek
geen goed doet .  Die man begrijpt er dus geen moer van. Niet de ophef is
schadelijk voor het imago van de politiek, maar de regeling zelf. Afschaffen,
basta!

Johan Jansen

Vandaag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: February 29, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              188 of 200 DOCUMENTS



                                  De Telegraaf

                            27 februari 2012 maandag

Ron Paul staat  achter Romney

SECTION: 1; Blz. 7

LENGTH: 215 woorden


Van onze correspondent  NEW YORK, maandag  Rick Santorum beschuldigt zijn
Republikeinse rivalen Mitt Romney en Ron Paul ervan onder één hoedje te spelen
om zo zijn kansen op de Republikeinse kandidatuur voor het presidentschap te
dwarsbomen.

Volgens Santorum, die zijn voorsprong in Michigan zag verminderen en in Arizona
achter ligt op Romney, voelde hij  de coördinatie  tussen de twee tijdens het
tv-debat in Arizona.  Het is wel heel opvallend dat in twintig debatten Ron Paul
Romney geen enkele keer heeft aangevallen.

Paul reageerde als door een adder gebeten.  Santorum moet wanhopig zijn , is
zijn reactie.  Ik denk dat er niets is waarmee ik het politiek eens ben met
Romney.

Hoe de stemming morgen verloopt is vooral in Michigan onduidelijk.

De verwachting is dat Romney in Arizona wint en het in zijn thuisstaat moeilijk
krijgt tegen Santorum.

Romney werd door zijn tegenstanders weer eens neergezet als een multimiljonair
die niets begrijpt van de noden van de gewone man. Dat kwam nadat Romney in een
poging om zijn liefde voor de auto-industrie te verklaren zijn wagenpark
beschreef.

Ik rij in een Ford Mustang en heb een Chevy pickup truck en mijn vrouw heeft een
paar Cadillacs , zei Romney mogelijk niet beseffend dat zo n wagenpark voor de
gemiddelde Amerikaan buiten bereik is.

LOAD-DATE: February 26, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              189 of 200 DOCUMENTS



                                  De Telegraaf

                           25 februari 2012 zaterdag

Varen niet voor elite;
Enqûete: Kop koffie favoriete drank aan boord

SECTION: 1; Blz. 15

LENGTH: 540 woorden


Zouden Henk en Ingrid watersporters zijn, dan varen ze bij voorkeur in eigen
land, verkiezen Friesland als vaargebied boven Zeeland en drinken ze aan boord
het liefst een kop koffie. Dat blijkt uit een enquête van de Hiswa Amsterdam
Boat Show onder 1610 watersporters.                               Ook bij een
slechte zomer varen de meeste Nederlandse watersporters in eigen land. Weer of
geen weer, driekwart van de watersporters (75%) verkiest ook komende zomer de
Nederlandse wateren boven warmere oorden. Vooral veel bezitters van een
speedboot (18%) varen in het buitenland, op de voet gevolgd door de zeilers
(12%). Vijftien procent van de zeilers geeft overigens aan in zowel Nederland
als het buitenland te varen.

In Nederland is de provincie Friesland met voorsprong (34%) de favoriete
vaarlocatie. Hierna komen Zeeland (20%) en Noord-Holland (11%) en opvallend is
dat een provincie als Brabant, met de Biesbosch en een aantal mooie rivieren,
als favoriet vaargebied, erg laag scoort (3%). Qua populariteit vormen de
provincies Gelderland (1%), Groningen (1%) en Drenthe (0%) de staart van deze
ranglijst. Overigens zijn de inwoners van die provincies ook minder dan
gemiddeld naar de RAI gekomen om bootjes te kijken.

Koffie is het favoriete drankje op het water. Een kwart (24%) van de
watersporters drinkt aan boord het liefst een  bakkie leut , op de voet gevolgd
door wijn (18%), frisdrank (16%) en bier (14%). Frisdrank is met ruim een kwart
(27%) het meest favoriete drankje onder sport- en speedbootvaarders. Niemand,
maar dan ook echt niemand, heeft melk aan boord als favoriete drank.
Watersporters zijn dus geen Joris Driepinters. En het beeld van de typische
rosédrinkende sloepvaarder moet misschien ook eens worden bijgesteld.

Ondanks het gemoedelijke karakter van watersport is zo nu en dan ook sprake van
stress en irritatie. De grootste irritatie als het gaat om medewatersporters is
het niet kennen van de regels en het bijbehorende slechte vaargedrag (35%).
Vooral de watersporters in een speed- of sportboot (43%) ergeren zich hierover.
Ook te hard varen (25%) en het overboord gooien van vuilnis (13%) zorgen voor de
nodige irritatie. Opvallend is dat de kanovaarders zich het meest (8%) ergeren
aan boten die met de stootwillen buiten boord varen. Zeilers (2%) en
motorbootvaarders (3%) ergeren zich veel minder aan overtreders van de
ongeschreven regel dat je tijdens het varen de fenders binnen boord haalt.
Surfers (20%) en zeilers (13%) zijn het meest zorgeloos op het water, tegenover
zes procent van de motorbootvaarders.

Slechte weersomstandigheden (16%), terechtkomen tussen beroepsvaart (12%) en
aanmeren op moeilijke plekken (12%) veroorzaken de grootste stress aan boord.
Veel kanovaarders (40%) geven aan nooit stress van lastige situaties te krijgen.
Zij voelen zich onder alle vaaromstandigheden als een vis in het water.

Ook gaven de geënquêteerden een mening over wat het grootste misverstand over de
watersport is. Veertig procent vond dat watersport niet alleen voor de elite is
en vijftien procent gaf aan dat varen niet milieubelastend is. En ook het idee
dat het bij boten vooraal gaat om  zwart geld  werd door tien procent van de
deelnemende watersporters naar het rijk der fabelen verwezen.

LOAD-DATE: February 24, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              190 of 200 DOCUMENTS



                                  De Telegraaf

                           25 februari 2012 zaterdag

Metamorfose  moet Sarko redden;
 Blingbling -imago  speelt Franse  president parten

SECTION: 1; Blz. 10

LENGTH: 605 woorden


door Eveline Bijlsma PARIJS, zaterdag Nicolas Sarkozy heeft zichzelf een nieuw
imago aangemeten. De arrogante, patserige kandidaat van vijf jaar geleden heeft
plaatsgemaakt voor een bescheiden, serieuze man van het volk. In de peilingen
boekt de Fransman er al wat voorzichtige succesjes mee, maar de vraag is of het
niet te laat is voor Sarko 2.0.

Precies een week geleden betrok Sarkozy zijn nieuwe hoofdkwartier in het
vijftiende arrondissement van de hoofdstad. Als hij niet het land in is, komt
hij  s morgens vroeg op zijn dooie akkertje de Rue de la Convention inlopen, als
een gewone monsieur die naar zijn werk gaat. Hij aait hier en daar een peuter
over zijn bol, luistert aandachtig naar zijn kiezers, neemt stapels papieren aan
en belooft problemen op te lossen.

Krap vijf jaar geleden zagen we het tegenovergestelde. Vlak nadat Sarko zijn
concurrente Ségolène Royal had verslagen in de tweede ronde van de verkiezingen,
vertrok hij naar het chique restaurant Fouquet s aan de Champs-Elysées. Terwijl
hij met zijn vriendjes uit het zakenleven het glas hief op zijn overwinning,
stonden zijn kiezers verderop op het Place de la Concorde te wachten om hun
nieuwe president toe te juichen.

Rijken  Het gezwaai met zijn Rolex en zijn vakanties op luxueuze jachten
leverden Sarkozy al snel een  blingbling -imago op. Hij kreeg het stempel
president van de rijken , kwam grootverdieners tegemoet met voordelige fiscale
regels en verhoogde zijn eigen salaris.

Met zijn patserige gedrag dreef Sarkozy behoorlijk ver weg van de gewone man,
wat hem duur kwam te staan in de peilingen. De kleine president zet nu dus alles
op alles om zich te profileren als  man van de Fransen .  Ik wil het volk zijn
stem teruggeven , zei hij bij het bekendmaken van zijn kandidatuur.  Als we een
obstakel tegenkomen, wil ik de Fransen een stem geven door middel van het
referendum.  Eerder was hij nog fel tegenstander van zo n raadpleging.

Zijn huwelijk met Carla Bruni heeft het imago van de president in ieder geval al
opgevijzeld, meent politicoloog en journalist Bruno Dive, auteur van het boek
De metamorfose van Sarkozy .  De president stond erom bekend dat hij dol was op
populaire cultuur. Hij zong liedjes van Michel Sardou in het regeringsvliegtuig
en hield van plat cabaret. De first lady bracht hem in contact met de Franse
literatuur, de Italiaanse film. Tegenwoordig zien we hem met een boek van
Tolstoj in de regeringsjet.

In de peilingen wordt de afstand tussen Sarkozy en zijn grootste concurrent
François Hollande steeds kleiner: de socialist staat op 28,5% van de stemmen, de
huidige president op 26%. In de tweede ronde gaan de socialisten er echter
ruimschoots met de winst vandoor.

Sarkozy heeft goed begrepen dat hij een andere kant van zichzelf moet laten
zien, aldus Dive. Maar het is de vraag of een paar keer lunchen in een
buurtbistro om de hoek van zijn kantoor het beeld van  blingbling -president kan
doen verdwijnen: hij moet de scherven van vijf jaar protserig gedrag opvegen.

De Fransen zijn niet gek: zij hebben ook wel door dat dit kunstmatig gedrag is.
Ik vrees voor Sarkozy dat hij te laat is. Aan de andere kant moeten we ook niet
te snel oordelen: deze president beschikt over een enorm grote wil, kracht en
ambitie , aldus Dive.

Chique diners met de jetset heeft Nicolas Sarkozy afgezworen. Hij doet
tegenwoordig  gewoon  en loopt  s morgens als een normale Franse monsieur naar
zijn werk terwijl hij de voorbijgangers vriendelijk groet.foto: Reuters

Ook varen op de jachten van rijke vrienden doet president Sarkozy (in blauw pak)
voorlopig niet meer. Dit patserige gedrag vervreemdde hem van de gewone man.

LOAD-DATE: February 24, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              191 of 200 DOCUMENTS



                                  De Telegraaf

                           23 februari 2012 donderdag

Ambtenaren moeten doen wat Den Haag opdraagt

SECTION: WatUZegt; Blz. 6

LENGTH: 982 woorden


Het valt op dat veel mensen ambtenaren de schuld geven van zaken die fout lopen.
Zo blijkt dat ook weer uit de reacties n.a.v. de toeslagenfraude in de Bijlmer
(WUZ 21/02). Ambtenaren voeren echter het door de politiek vastgestelde beleid
uit. En ook als de politiek graag sinterklaas speelt met uw belastinggeld, dan
moeten de uitvoerende diensten dat gewoon uitvoeren. Vele ambtenaren hebben zich
groen en geel geërgerd aan het opgelegde beleid, wat vooral gericht was op snel
uitbetalen en niet moeilijk doen, laat staan iets controleren. Nu wordt er wel
kritisch gekeken, en nu mogen de ambtenaren proberen het megabedrag aan
onterechte toeslagen terug te krijgen. De schuld van de toeslagenellende moet
dus vooral in Den Haag worden gezocht bij politici die vooral willen  scoren
met uw centen en vervolgens de rekening van hun onnadenkende gedrag ook weer bij
u neerleggen.

T. Winkoop, Ermelo

Cohen  Eindelijk deed hij dan iets goed  maar het duurde wel weer lang voordat
het zover was!

Ruud van Aalst, Woudenberg

Gekaapt  Is gebrek aan visie in PvdA de oorzaak van haar terugval (WUZ 22/02)?
Alsof visie al die jaren daarvoor zo n enorme factor was. De realiteit is dat de
politiek is gekaapt door ongenuanceerde schreeuwlelijken die zonder respect om
zich heen schoppen, een ruimte die zij democratisch hebben verworven. Waarmee
wordt bewezen dat democratie een fraaie uitvinding is in handen van fatsoen, en
een geniepig wapen voor demagogelaars. In plaats van er trots op te zijn dat er
een man was die de missie had om mensen te binden op grond van fatsoen en
integriteit, werd hij gedwongen de handdoek in de ring te werpen omdat
beschaving te weinig kiezers trekt.

Gert Meijboom, Rotterdam

Haaien  Het duizendeilandenrijk van de PvdA, waar de haaien vrij rondzwemmen, is
in zwaar weer terechtgekomen na het onvermijdelijke vertrek van Job Cohen. De
nieuwe partijleider krijgt de schier onmogelijke taak om de afzonderlijke
eilandjes weer tot een geheel te smeden. Ik wens de beste man of vrouw veel
succes bij deze bizarre opdracht.

Theo C.A. Hoogland, Heerhugowaard

Onderbuik  Onderzoek van de laatste decennia heeft geleerd dat hoe langer je
misdadigers straft, hoe groter de kans op terugval is na vrijlating. Matig
straffen en goede begeleiding achteraf werkt veel beter. Maar dit kabinet weet
dat mensen over dit soort zaken met de onderbuik  nadenken  en dus moeten
misdadigers van dit kabinet binnenkort vaker hun gevangenisstraf helemaal
uitzitten. Dit om af te leiden van asociale bezuinigingsmaatregelen. Ik heb nog
niet één doordachte maatregel gezien van dit kabinet. Maar dat kan ook niet.
Gedoger PVV is een onderbuikpartij, de VVD van ikke-ikke-en-de-rest-kan-stikke,
en Verhagen van het zelfde slag, maar dan met een C tje erboven.

Danny Witzen, Amsterdam

Hiddink  Bij het aantreden van Guus Hiddink als nieuwe trainer van Anzhi
Makhachkala in het onveilige Dagestan wordt de suggestie gewekt dat hij dit
uitsluitend doet om het geld. Maar ook hij krijgt aow, en gezien zijn
arbeidsverleden zal zijn pensioenvoorziening ook wel geregeld zijn. Daarbij komt
nog dat iemand met zo n scherpe visie beslist zal weten dat een doodshemd geen
zakken heeft en aan zijn dagen ook een einde komt. Ik ga er dan ook van uit dat
deze trainer het doet uit liefde voor het spelletje, ook al zet hij zijn leven
daarvoor op het spel.

Jean Bonfrère,

Wijk bij Duurstede

Smerig  Een Amerikaanse generaal uit de Tweede Wereldoorlog zei eens:  Oorlog is
een smerig bedrijf, niemand houdt schone handen.  Zou dit ook van toepassing
kunnen zijn op het politieke bedrijf?

Willem van der Veer, Urk

Betalen  Een hoogleraar maakt bezwaar tegen de 6 euro administratiekosten bij
een boete. Geweldig! Dat wordt straks dus 180 miljoen extra bezuinigen. En wie
moet dat betalen? De burgers. Ook degenen die niet te hard rijden. Bedankt Van
der Meulen!

Bastiaan van den Broek, Buren

Kosten   Mogelijk veroordeelt de rechter justitie tot terugbetaling van de
opgevoerde administratiekosten bij verkeersboetes. Wat te denken van alle
administratiekosten die in rekening gebracht worden bij betalingen via
acceptgirokaart en betalingen via een digitale nota? Ook dit zijn simpelweg
verborgen prijsverhogingen. Gaat de rechter hier ook naar kijken?

J. van Uden, Oss

Razen  Ik reed maandagmiddag op de Afsluitdijk en werd toen gepasseerd door een
voortrazende politieauto zonder zwaailicht. Ik dacht dat ik stilstond. Ik schat
de snelheid van de politieauto dik over de tweehonderd km/u. En wat mij
verbaasde: bij het eerstvolgende tankstation stonden de heren te tanken. Dit is
nu al de tweede keer dat ik dit meemaak in korte tijd. Maar als ik 10 km te hard
rijd, dan zijn de rapen gaar.

J.N. Hovenier, IJmuiden

Baas  Wie van de regering kan mij uitleggen dat men tot 67 jaar moet werken,
terwijl men bij ontslag rond het 45e jaar, nergens meer wordt aangenomen. Houdt
dat niet in dat de werkgevers de baas zijn en niet Den Haag?

A. van der Leest, Volendam

Onheilstijding   Pensioenverlaging voor 7,5 miljoen gepensioneerden. Eerst de
burger masseren met het verhaal dat we allemaal ouder worden, hetgeen niemand
weet, en dan lanceer je je onheilstijding. Daar gaan de oudere Henk en Ingrid
door het afvoerputje en de ex-VVD er Wilders zwijgt in alle talen. Opvallend is
ook dat er enkele maanden geleden door de politiek niet gereageerd werd op een
uitzending van Zembla, waarin o.a. gezegd werd dat er 146 miljard euro verloren
is gegaan door beleggings-geklungel in vergelijking met de gemiddelde
vermogensbeheerder. Korten zonder verantwoording af te leggen kan niet, dus op
naar de volgende zinloze parlementaire enquête als de kortingen een feit zijn
geworden.

J. de Rooij, Ravenstein

Lenen  Griekenland krijgt leningen, terwijl de banken van tevoren weten dat er
grof op moet worden afgeboekt. Misschien dat deze liefdadigheidsinstellingen ook
een paar miljard willen lenen aan de pensioenfondsen.

Chr. Berger,  Hilversum

LOAD-DATE: February 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              192 of 200 DOCUMENTS



                                  De Telegraaf

                           23 februari 2012 donderdag

Diplomatiek 2

SECTION: DenHaag; Blz. 11

LENGTH: 443 woorden


Grootscheeps gesjacher met belastingvrije goederen. Een restaurant in
Scheveningen dat jarenlang door een ambassade wordt bevoorraad met
belastingvrije biertjes, tegen betaling uiteraard.

De ambassade van Egypte, van oudsher tussenhandelaar van gedistilleerd voor de
godvrezende diplomaten van het Saudische koninkrijk. Allah weet alles, maar ziet
vooral veel door de vingers.

Derdewereldslavernij in de ambassades van menige natie. Illegale werkers,
standaard in bijna alle diplomatieke vertegenwoordigingen: lucratief voor
iedereen, behalve voor gastland Nederland.

Criminele praktijken vanuit belastingloodsen, waar het toezicht steevast niks
heeft gezien.

Honderden niet-betaalde parkeerboetes per maand. Verkeersbonnen voor CD-auto s,
in de duizenden. Wordt geen cent van betaald!

Wie zich eens verdiept in de dagelijkse gang van zaken bij de schimmige
instellingen met diplomatenstatus in onze internationale stad van recht en
vrede, die ontdekt onrecht en raakt vanzelf ontevreden.

Laten we vooral nog een paar van die buitenlandse elitebunkers erbij bestellen!

Hoge hekken erom, opzichtige betonblokken voor de deur, camera s gericht op
iedereen die beweegt, passanten die worden gefilmd, knokploegen die al te
nieuwsgierige burgers ongestraft in elkaar tremmen, geroofde parkeerplaatsen en
gerooide bomen, parkeeroverlast in de wijken eromheen, ongelimiteerd scheuren
door de straten, zelfs onder politie-escorte   ziedaar de diplomatieke
schurkenstaat die ongevraagd intrek neemt in de mooiste stukken van Den Haag,
waarvan de bewoners maar moeten ophoepelen naar Nootdorp, Zoetermeer of andere
krachtlocaties.

Planologisch kan voor diplomaten alles: hele woonwijken worden overhoopgehaald,
desnoods afgeschaft, voor de gedroomde wereldvrede die in Den Haag moet beginnen
en daar gegarandeerd geen stap dichterbij komt. De gewone man heeft in eigen
stad niets meer te vertellen en al helemaal niet tegen het zelfbenoemde
konkelbestuur. Dat luistert naar niemand, behalve naar het geritsel van
buitenlandse bankbiljetten.

Eindeloze parkeercontroles, maar  s ochtends vindt de Hagenaar zijn auto
opengebroken terug, terwijl onze agenten in Wassenaar surveilleren bij de
diplomatenresidenties, waar zwartwerkers in en uit lopen.

Na alle onrust over Europol en Eurojust komt nu ook het Benoordenhout in verzet
tegen een daar, zonder enige inspraak verordonneerde kantoorpaal voor het
Internationaal Strafhof. Het gemeentebulletin, dat hier dagelijks verschijnt als
TVWest, geeft zomaar toe:  Het is de zoveelste keer dat Hagenaars strijden tegen
de komst van internationale instellingen in de stad.

Die éne zin, daar staat nou werkelijk alles in!

jvnoord@telegraaf.nl

LOAD-DATE: February 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              193 of 200 DOCUMENTS



                                  De Telegraaf

                           22 februari 2012 woensdag

Babbelbox

SECTION: RTV; Blz. 2

LENGTH: 268 woorden


De babbelbox staat vandaag in een winkelcentrum in Hilversum en vraagt zich af:
heeft u wel eens iets in een babbelbox geroepen? Dat kan haast niet anders, want
de babbelbox van het NCRV-programma Man Bijt Hond reist elke dag kriskras door
Nederland om de mening van Jan met de pet te peilen. Ooit was dit de ondankbare
taak van de jongste verslaggever van een redactie; nu zorgt de babbelbox voor
geheel geautomatiseerde straatinterviews. Lekker goedkoop en lekker
ongenuanceerd, want geef Jan met de pet een microfoon zonder dat er een reporter
aan vastzit en hij gaat los. Mensen vertellen in twee, drie zinnetjes de meest
intieme details. Een jongste verslaggever zou er rooie oortjes van krijgen. Maar
niet de babbelbox.

Het babbelgebeuren is bezig met een opmars door televisieland. Beter goed gejat
dan slecht bedacht, zei PowNews deze week, en zette een eigen exemplaar neer in
Breda. Carnavalsvierders mochten er lustig op los boeren op de vraag: hoe vaak
bent u vreemd gegaan tijdens carnaval? Dat er een stroom babbelboxporno volgde,
afgesloten met een welgemeend alaaf, laat zich raden.

Filemon Wesselink van BNN introduceerde in zijn programma De Week Van Filemon
een nieuw modelletje, uitgerust met een boksbal waarop mensen zich kunnen
uitleven.  Ik ben er doodziek van dat onze pensioenen worden afgepakt!  klinkt
het en dan volgt een dreun op de babbelboksbal, precies daar waar anders een
jongste verslaggever zou hebben gestaan.

Zo haalt de babbelbox de gevaarlijkste ijzers uit het vuur, want de hedendaagse
Jan met de pet is boos en gefrustreerd. Daar kun je geen stagiair meer op
afsturen.

LOAD-DATE: February 23, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              194 of 200 DOCUMENTS



                                  De Telegraaf

                            20 februari 2012 maandag

Aversie

SECTION: 1; Blz. 19

LENGTH: 495 woorden


Het Sportforum, een radioprogramma op zaterdagmiddag waarin ik de vaste gast
ben, was net afgelopen. Eén van de uitgenodigde gasten was Fred, een bekende
journalist. Het was elke keer boeiend hem te ontmoeten, hij kon op een
natuurlijke manier ernst en humor afwisselen. Hij was in een serieuze bui.

Nog gefeliciteerd, het Cruijff-kamp heeft gewonnen , zei hij wat uitdagend. Hij
was zelf een groot aanhanger van Van Gaal en voelde dit als een verlies.

De strijd ging niet tussen Louis en Johan, het ging tussen Ten Have en Cruijff.
Bovendien zit ik niet in het Cruijff-kamp, maar ik ben tegen Ten Have , gaf ik
mijn mening.  Louis en Johan zijn in veel opzichten tegenpolen, maar ik vind ze
allebei goed. De toenmalige ledenraad heeft voor Cruijff gekozen, dus die heeft
voorrang.

Wat heb je eigenlijk tegen Ten Have?

Ik vind hem gewoon een slecht bestuurder. Maar wat nog erger is, hij is niet te
vertrouwen. Het begon met een uitgelekte vertrouwelijke brief en later kwamen de
benoemingen van de directieleden achter de rug van Cruijff. Om over zijn verdere
gemanipuleer en gedraai nog maar te zwijgen.

Maar het werk werd hem bijna onmogelijk gemaakt,  nam Fred het voor hem op.
Bijvoorbeeld Ten Have zegt in een interview in De Volkskrant dat Cruijff slechts
op één van de elf vergaderingen is geweest.

Dit zegt meer over Ten Have dan over Cruijff. Het hele huil-interview gaf,
zonder dat de man het zelf in de gaten had, zijn incompetentie weer. Maar laten
we erover ophouden, het gedoe bij Ajax is een afgesloten hoofdstuk voor mij. Ik
wil er geen energie meer aan besteden.

Oké. Toch valt me op, dat je meer dan anderen kritiek hebt op autoriteiten ,
merkte Fred belangstellend op.  Waarom?

Ik ben zo vaak teleurgesteld. Een hiërarchie is niet te vermijden, autoriteiten
zijn dus noodzakelijk en belangrijk. Zij verdienen meer geld dan de mensen onder
hen. Maar dan moeten ze ook buitengewoon presteren, en dat gebeurt veel te
weinig. Noblesse oblige.

Niet alleen dat legio bestuurders exorbitant veel verdienen, zij hebben ook veel
macht. Die macht mag natuurlijk gebruikt worden maar dat zal op een zorgvuldige
manier moeten gebeuren. In de sport geldt dat voor het machtsverschil tussen
NOC*NSF en bonden, bestuur en trainer maar ook tussen coach en sporters. We zien
echter in die situaties vaak machtsmisbruik , spuide ik mijn gal.

Mijn kritiek is altijd naar boven gericht. Niet naar Jan Met De Pet of het
middenkader, dat zou te gemakkelijk en laf zijn. Als de top slecht werk levert
is de onderlaag de dupe. Met dikwijls desastreuze gevolgen, zie de huidige
economische recessie en de crisis bij Ajax. De bedoeling van mijn kritiek is het
constateren en verbeteren van misstanden. Kan het positiever? , beëindigde ik
mijn monoloog.

Ik begrijp nu beter je voortdurende aversie tegen bestuurders , stelde Fred
vast.

Ik ben nog niet duidelijk geweest , zei ik.  Ik heb geen hekel aan bestuurders,
ik heb een hekel aan slechte bestuurders. Jij dan niet?

LOAD-DATE: February 19, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              195 of 200 DOCUMENTS



                                  De Telegraaf

                           18 februari 2012 zaterdag

Crisisvakantie

SECTION: 1; Blz. 13

LENGTH: 325 woorden


Nu we officieel in de recessie zitten en de lonen niet meer opgewassen zijn
tegen stijgende prijzen en graaiende instanties, is mijn vraag: bezuinigt u dit
jaar op de vakantie? Worden het deze zomer uitjes in Nederland, om de eigen
economie te steunen? Costa Balconia? Of tóch nog solidair naar stakend
Griekenland?

Van Nederlanders wordt wel beweerd dat ze overal op bezuinigen, maar op vakantie
gáán we, hoe dan ook, wát er ook gebeurt. Reisbureaus mopperen dat juist bange
spaarzaamheid de recessie in de hand werkt, nou dan! Vakantie is het
allerlaatste dat we ons laten afnemen. Maar geldt dat ook voor u?

Omdat gewone burgers het restant van hun salaris, ik bedoel: ná belastingen,
maar één keer kunnen uitgeven, is mijn vraag of uw voorgenomen ver-weg-vakantie
nog doorgaat?

Mijn buurvrouw, die dit voorjaar haar droomreis naar Egypte zou gaan maken,
hoorde ik over de heg opeens tegen haar man zeggen:  Die piramides staan er
volgend jaar ook nog wel!"

De buren wachten nog even met boeken tot het traangas daar is opgetrokken en
overwegen nu om er met hun kleine camper maar weer op uit te trekken in
Nederland   hoewel het een beetje afgezaagd klinkt, is dat natuurlijk ook prima,
zeker als het weer een beetje meezit.

Maar van de secretaris van de Nederlandse Vereniging op Gran Canaria hoorde ik
dat het daar in de winter nog nooit zo druk is geweest, met koudevluchtelingen
uit ons land. Ook al vanwege alle politieke lentes in Noord-Afrika kiezen veel
Nederlanders voor het Canarische zonnetje. Je krijgt op die Canarische stranden
niet de indruk van krapte in Nederland.

Welke vakantie-uitgaven gaan er bij u het eerst aan? Wordt het behelpen met
McDonalds in plaats van een echt restaurant? Kamperen of een goedkoper
hotelletje?

Wordt het Nederland of toch weer Zuid-Europa? Misschien naar een minder duur
land? Waar dacht u dat te vinden? Is de crisis van invloed op uw vakantiegedrag?
Mail mij, liefst vandaag nog, naar checkpoint@telegraaf.nl

LOAD-DATE: February 17, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              196 of 200 DOCUMENTS



                                  De Telegraaf

                            17 februari 2012 vrijdag

Griekse dank

SECTION: 1; Blz. 3

LENGTH: 198 woorden


Terwijl Nederland en Duitsland op het punt staan in Europees verband wederom
Griekenland voor een bankroet te behoeden, roept de Griekse consumentenbond op
tot een boycot van Nederlandse en Duitse producten.

Onder het motto  Geen cent meer naar onze beulen  ruit de bond de Griekse
consument op om vooral Nederlandse en Duitse waar te laten staan. In de ogen van
de bond zijn het vooral de noordelijke EU-landen die ervoor zorgen dat
Griekenland na ruim een decennium potverteren de tering naar de nering moet
zetten.

Dat de Grieken het moeilijk hebben, staat buiten kijf. Met dank aan de euro
heeft de politieke elite jarenlang feest kunnen vieren en het land flink boven
zijn stand laten leven. Dat de Griekse Jan Modaal daar weinig aan kan doen, maar
nu wel moet bloeden, is ook waar.

Maar dat de frustratie zich richt op landen als Nederland en Duitsland, die
inmiddels miljarden in de Griekse bodemloze put hebben gestort, is onbehoorlijk,
en riekt naar stank voor dank. De Nederlandse solidariteit met Griekenland maakt
dat er in ons land ook wel degelijk offers moeten worden gebracht. Het zou de
Grieken dan ook sieren een toontje lager te zingen en door de zure appel heen te
bijten.

LOAD-DATE: February 16, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              197 of 200 DOCUMENTS



                                  De Telegraaf

                           15 februari 2012 woensdag

De boetekosten worden bij de klanten neergelegd

SECTION: 1; Blz. 6

LENGTH: 957 woorden


Deskundigen stellen na het hackschandaal bij KPN dat het de hoogste tijd is dat
er gigantische boetes worden opgelegd. Voor mij als gedupeerde klonk dat in
eerste instantie goed. Maar  wat zal KPN doen met deze extra kosten? Het salaris
van de managers zal niet verlaagd worden. Nee, de kosten zullen aan de klanten
worden doorberekend. Als dat niet gebeurt, zal het bedrijf in de rode cijfers
duiken, waardoor uiteindelijk honderden banen in ons land verloren kunnen gaan.
Natuurlijk moet KPN er niet met een waarschuwing afkomen. Maar leuke dingen voor
de mensen roepen, doet mij te veel denken aan politici in de dagen voor de
verkiezingen, daar prik je gauw doorheen.

B.J. Krol, Assen

Geschrokken  Premier Rutte was door oppositieleider Roemer uitgedaagd om met
eigen ogen te zien hoe het er in sociale werkplaatsen aan toe gaat (Tel. 14/02).
Na het bezoek zei Roemer ontzettend geschrokken te zijn. Hoe is dat nou mogelijk
als je beweert van de situatie op de hoogte te zijn! Roemer moet gewoon zijn
mond houden als hij het niet weet. Wordt het ook weer heerlijk rustig in
Nederland.

A.K. van der Staal, Ridderkerk

Vrijbrief  De burgemeester van Breda is boos over de PVV-site voor klachten over
Oost-Europeanen. Dat is zijn goed recht. Maar wat je ook van het PVV-initiatief
vindt, van de argumentatie van de burgemeester word ik een beetje moe: de Polen
hebben ons in 1944/45 helpen bevrijden. Ja, zo mochten we ook niet tegen de
Amerikaanse inval in Irak zijn, dat was ondankbaar om dezelfde reden. Kortom,
help Nederland een keer en daarna heb je tot in lengte van dagen een vrijbrief
te doen wat je goeddunkt. Horen we ook wat van de burgemeester als de Canadezen
weer eens wat babyzeehondjes doodknuppelen?

Hans Brouwers, Zevenaar

Afpoeiercentrum  Het CVOM wil het ons makkelijker maken om bezwaar te maken
tegen bekeuringen (Tel. 14/02). Wat een hypocrieten. Het CVOM is niets anders
dan een afpoeiercentrum voor al die mensen die ziek zijn van
flauwekulbekeuringen en daartegen in verzet zijn gekomen. Omdat het OM deze
stroom niet meer aankon, heeft men de boel maar gecentraliseerd. De standaard
afwijzingen zitten al in de computer.

Bilthoven, J. Koenders

Waar  Treurig maar waar: Jan Modaal staat model voor minimaal.

P.J. Deeleman,

Alphen a.d. Rijn

Heks  In 1613 zou in Nederland een heks ter dood zijn gebracht (Tel. 14/02).
Best mogelijk. Een ander geval. Op 23 juli 1614 werd in Utrecht Jan Thonisz
gegeseld, tentoongesteld en de stad uit gezet. Hij had beweerd 25 tovenaars
graancirkels te hebben zien maken, maar bekende later die cirkels zelf te hebben
gemaakt. Een milde straf, hij was nog maar een jongen van vijftien!

J. Buisman, Den Haag

Valles  In Amsterdam krijgen kinderen valles. Misschien iets voor Dries Mertens
van PSV, om te voorkomen dat hij zich bezeert?

J. Elbersen, Veldhoven

Bonus  Management NS en ProRail leveren hun bonus niet in? Het personeel van NS
dat alle reizigers over zich heen kreeg, het personeel van ProRail dat in een
temperatuur ver beneden het vriespunt zijn werk moest doen, díé verdienen dat
deze bonus onder hen wordt verdeeld. Het management achter zijn bureaus moest
zich schamen!

Ronny van Steenis, Zaandam

Postzegelland   Het is dramatisch bij de NS. Vroeger zaten er in de directie
ingenieurs die van het spoor verstand hadden! Ook besloot de regering in al haar
wijsheid het spoor te privatiseren. Het resultaat is dat we nu in dit
postzegelland vijf bedrijven hebben die spoortje spelen: NS-Veolia-Syntus-Arriva
en Connexxion en reiziger is de dupe.

Henk Moonen, Alkmaar

Gemak  Bij de Belastingdienst liggen 110.000 bezwaarschriften op afhandeling te
wachten (Tel. 14/02). Het zou mij niet verbazen als daarvan heel veel de huur-
en zorgtoeslag betreffen. Verminder de aangiften door t.a.v. de zorg- en
huurtoeslag weer te rekenen met het belastbaar loon van vorig jaar en niet meer
na te verrekenen met het jaar van aangifte dat nog moet volgen. Dit zal alle
betrokken belastingplichtigen, maar zeker de Belastingdienst, heel veel tijd en
kosten besparen en per saldo netto veel meer gemak en duidelijkheid opleveren
voor alle partijen. Achterstanden van te behandelen bezwaarschriften zullen dan
snel opgelost zijn.

Ed Rubbens, Utrecht

Huis  Inbreker bedankt. Na zes weken ziekenhuis mag oma eindelijk het ziekenhuis
verlaten. Helaas is er gisteren ingebroken in haar appartement. Oma kan dus niet
naar huis. Bedankt inbreker, na weken lichamelijk herstel mogen wij oma nu
vertellen dat haar huis niet langer een veilig thuis is.

Monique Besseling

Daden  Limburg gaat instellingen die hun bestuurders meer betalen dan de
balkenendenorm, korten op de subsidie (Tel. 14/02). Venlo is de Limburgse
gedeputeerde Verheijen, medeverantwoordelijk voor dit besluit, jammer genoeg aan
de provincie kwijtgeraakt. Den Haag wilde hem ook al binnenhalen, we weten nu
waarom. Dit besluit zorgt ervoor dat de burger weer vertrouwen krijgt in de
politiek. Ik wens Verheijen veel succes, nu en wie weet straks in Den Haag. Deze
man weet waar de schoen wringt en doet er ook daadwerkelijk iets aan. Laat Rutte
deze man volgen in zijn daden.

W. de Brouwer, Venlo

Zo gek   Als je het artikel leest over het parlement en de ministerraad van
Griekenland (Tel. 14/02), dan kun je je toch niet voorstellen dat de ministers
van Financiën van Europa zo gek zijn om van onze centen daar 130 miljard in te
stoppen. Dat is toch tegen alle fatsoensregels in. En hier maar meer mensen in
de problemen komen door allerlei bezuinigingen. Waren we maar nooit aan de euro
begonnen, ook de graaicultuur in het Europarlement schijnt geen politieke partij
te interesseren. Dat kost ons ook miljoenen. Het hele financiële systeem is
doodziek en op sterven na dood. Wie is degene die dit proces een halt toeroept?

L.J. van Herk-Mol,

Utrecht

LOAD-DATE: February 14, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              198 of 200 DOCUMENTS



                                  De Telegraaf

                            14 februari 2012 dinsdag

Modaal betaalt de crisis;
 Alles betalen, nooit wat krijgen, of het is een sigaar uit eigen doos

SECTION: 1; Blz. 6

LENGTH: 600 woorden


Het aantal minima groeit snel, en deze nieuwe armen komen volgens
schuldhulpverleners vooral uit de middeninkomens. Door verlies van werk en hoge
woonlasten komen deze mensen in financiële problemen. Zij hebben het moeilijk,
omdat zij niet gewend zijn zuinig te leven. Veel deelnemers aan de Stelling van
de Dag zeggen: eigen schuld, maar meer dan de helft voelt met hen mee.  Bij Jan
Modaal is het meeste te halen, het is de grootste groep, en altijd de pineut.
Alles betalen, nooit wat krijgen, of een sigaar uit eigen doos.

De middeninkomens zijn als grootste groep  makkelijk en snel te plukken , en
liggen daarom volgens u in de directe vuurlinie van de bezuinigingsaanvallen van
het kabinet.  De lage inkomens hebben eenvoudig niets en de hoge inkomens
brengen verhoudingsgewijs te weinig op. Dus melken ze de middeninkomens helemaal
uit , vindt een stemmer. Ruim 60 procent is van mening dat de middenklasse de
crisis betaalt.

U zet in het algemeen geen vraagtekens bij de berichten over de nieuwe minima,
hoewel cijfers ontbreken. Blijkbaar zien de deelnemers genoeg voorbeelden van
hard gevallen  rijkeren  om zich heen.

Baan  Een enkeling nuanceert:  De meesten hebben nog gewoon hun baan hoor, de
inkomens zijn vrijwel gelijk gebleven.

Een deelnemer spreekt van  taalinflatie .  Wat is een minimum, een laag inkomen
of te hoge schulden?

De meeste stemmers (40 procent) wijten de toename van minima aan de overheid,
die de lasten blijft verhogen.  Als alles maar duurder en duurder wordt en de
lonen stijgen niet mee, dan kom je op een bepaald ogenblik geld te kort.  Een
vijfde wijst naar de kredietverstrekkers ( het is jammer maar het ging te
gemakkelijk ), en 36 procent zegt dat het eigen schuld is omdat men op te grote
voet leeft. Die deelnemers komen met veel voorbeelden van  hoogmoed die
eindelijk ten val komt .  Eindelijk een einde aan de schijnrijkheid van de
middenklasse.   Hebbe, hebbe, hebbe , zeggen veel stemmers afkeurend.  De
ouderen onder ons hebben het al die jaren voorspeld. Dit gaat een keer fout. Zij
werden uitgelachen. Nu hebben ze gelijk , zegt een stemmer die iedereen  maar
raak  zag leven.

Het zou 47 procent een goed idee lijken als het kopen op afbetaling zou worden
verboden, en ook de persoonlijke lening kan volgens hen maar beter verdwijnen.

Sparen   Wie niet kan sparen, kan ook niet lenen  beaamt 68 procent.   Dit krijg
je als mensen niet meer leren te sparen voor iets dat ze graag willen. Eigen
schuld. Mensen menen tegenwoordig alleen maar rechten te hebben.

Dat er steeds meer mensen uit de middenklasse in financiële problemen komen,
toont volgens 72 procent aan dat Nederland verarmt. Daarbij speelt volgens
sommigen ook mee dat bedrijven en instellingen sneller dan voorheen
incassobureaus en deurwaarders inschakelen.  Die worden steeds asocialer .

Maar 52 procent gelooft nog wel in de oplossingsgerichtheid van die bureaus. Die
stemmers vinden het een goede zaak dat er sneller wordt ingegrepen, want dan kan
er eerder een regeling getroffen worden.

Goed  Wij Nederlanders hebben het nog steeds goed, vergeleken met veel andere
landen.

Nederland is nauwelijks geraakt door  de crisis  , stelt een deelnemer vast.
Ons welvaartsniveau staat nog steeds op ongekende hoogte. Beetje terugval in
groei is gezond en nodig.   En maar klagen , moppert 53 procent.

Een stemmer vraagt zich bezorgd af:  Als de middeninkomens al gaan klagen
Vergeten we dan niet de échte minima die nog veel slechter af zijn?

Coosje Hiskemuller

Vandaag is er weer een Stelling van de Dag. U kunt eraan meedoen tussen 11 en
15.30 uur via www.telegraaf.nl en http://www.wuz.nl.

LOAD-DATE: February 13, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              199 of 200 DOCUMENTS



                                  De Telegraaf

                           11 februari 2012 zaterdag

Nullijn is níét solidair;
 Wientjes leeft duidelijk in een heel ander Nederland dan wij

SECTION: 1; Blz. 2

LENGTH: 626 woorden


Alle werknemers moeten op de nullijn, vindt VNO-NCW-voorzitter Bernard Wientjes.
Want, stelt de belangenbehartiger van de werkgevers, dat is  solidair .
Deelnemers aan de Stelling van de Dag zijn verbijsterd over deze uitspraken. Een
lezer merkt op:  Ik denk niet dat meneer Wientjes en zijn vriendjes er een
biefstukje minder om zullen eten. Dat hij het lef heeft om van solidariteit te
spreken is meer dan schaamteloos.

Het is voor de meeste stellingdeelnemers eenvoudig: zolang de boven ons
gestelden in plaats van werkelijk te bezuinigen keer op keer de lasten voor
gewone burgers verzwaren, is het bevriezen van het inkomen niet te verteren.
Bevriezen betekent een fikse verlaging van het reële inkomen, gezien de steeds
duurdere basale levensbehoeften. Ronduit asociaal , klinkt het veelvuldig.  Deze
meneer Wientjes heeft met zijn vette inkomen geen flauwe notie van hoe ons gezin
moet blijven rondkomen, terwijl er aan alle kanten meer wordt afgeroomd.

En dat is precies waarom dat woordje  solidariteit  uit de mond van Wientjes
ruim driekwart zo tegen de borst stuit.  Het lijkt op het eerste gezicht wel
solidair, maar de hogere inkomens merken er toch nauwelijks wat van. Het is weer
de gewone man die er merkbaar op achteruitgaat.  Een ander schrijft:  Wientjes
is allesbehalve solidair, hij denkt alleen maar aan meer winst voor bedrijven
over de rug van de mensen die het verdienen.

Bonussen  Negen van de tien deelnemers vinden bovendien dat er van solidariteit
geen sprake is, als alles van de werknemers moet komen en niets van de
werkgevers.  Over de belachelijke bonussen hoor ik Wientjes niet. Alsof die
niets kosten!

Nou, merken heel wat lezers op, die kosten zeker wel wat:  De bonussen zijn in
2011 weer met 34% gestegen! De top matigt niet en graait maar raak. Wientjes is
pas geloofwaardig als hij zich hierover ook druk maakt , stelt iemand woedend
vast. Een ander:  Al jaren lang gaat de top veel harder omhoog dan de rest.
Bevriezen van salarissen zal voor de top gewoon weer gecorrigeerd worden met een
nog hogere bonus.  Negen van de tien voorzien dat juist de hogere inkomens wel
mogelijkheden vinden om het bevriezen van hun inkomen te compenseren.

Afknijpen  Ondertussen is bijna de helft van de deelnemers wél met Wientjes
eens, dat de brutosalarissen in Nederland te hoog zijn en daardoor schadelijk
voor de concurrentiepositie.  Het brutoloon is inderdaad te hoog maar het
nettoloon niet. Kortom we betalen ons inmiddels suf aan belasting , schrijft een
deelnemer.

Een ander vult aan:  Om de loonkosten te drukken moet je werknemers niet
afknijpen tot ze bij de voedselbank lopen, maar eens wat doen aan de gigantische
belastingdruk. Dat is gunstig voor werknemers én werkgevers.

Sowieso vindt 88% het een rampzalig scenario om werknemers bij voortdurende
lastenverzwaringen, met een loonbevriezing nog verder op achterstand te zetten.
Een nullijn terwijl de inflatie minstens 2,5% bedraagt, is ronduit bezopen. Zo
houden mensen nóg minder over en wordt er dus niets meer besteed.  Bovendien
voorziet 80% dat een loonmatiging vooral leidt tot meer winst en dus weer
grotere bonussen voor de top van het bedrijfsleven.  Dit is de crisis misbruiken
om de werkgeverspositie te versterken.

Nogal wat deelnemers zien in Wientjes dan ook niet de solidaire redder van heel
Nederland, zoals hij zelf suggereerde, maar gewoon  een loopjongen van het
kapitaal . Reden voor een deelnemer om te besluiten:   Welja! Waarom niet gewoon
alle salarissen helemaal afschaffen. Dan kan alles wat werknemers voor hun baas
verdienen rechtstreeks in de diepe zakken van Wientjes  graaiende achterban.

Johan Jansen

Maandag is er weer een Stelling van de Dag. U kunt eraan meedoen van 11.00 tot
15.30 uur via www.telegraaf.nl en http://www.wuz.nl.

LOAD-DATE: February 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved

                              200 of 200 DOCUMENTS



                                  De Telegraaf

                           11 februari 2012 zaterdag

Gevecht tegen onrecht;
John van den Heuvel komt op voor gewone man

SECTION: 1; Blz. 16

LENGTH: 715 woorden


In het nieuwe RTL 4-programma Recht Gezet!  komt John van den Heuvel, in het
dagelijks leven misdaadverslaggever van De Telegraaf, op voor de gewone man of
vrouw.  Denk aan mensen die het slachtoffer zijn geworden van oplichting en
fraude of afgepoeierd worden door bedrijven en overheden , legt Van den Heuvel
uit.

Ik ben tien maanden per jaar bezig met zware criminaliteit, zeg maar de
Holleeders en Jorans van deze wereld. Maar ik vind het ook belangrijk om
aandacht te besteden aan de misdaad die mensen echt bezig houdt omdat het hen
persoonlijk raakt. Recht Gezet!  is eigenlijk drieledig: we helpen gedupeerden,
schudden mogelijke slachtoffers wakker en pakken daders aan.

Volgens mij is de crisis een van de oorzaken voor het feit dat mensen vaker met
een kluitje in het riet worden gestuurd; ook grote bedrijven zijn niet meer
geneigd om schade snel te vergoeden.  Het valt de misdaadverslaggever op dat met
name oplichting via internet een hoge vlucht heeft genomen.  In het
online-gebeuren tiert de criminaliteit welig, we hebben het over 45.000 zaken
per jaar. Mensen verkeren in de veronderstelling dat ze op een veilige manier
iets kopen, maar lopen daarbij allerlei risico s. Wij wijzen hen op de gevaren
en willen tegelijkertijd de daders aanpakken.

Ook het internetbetalingssysteem iDEAL wordt onder de loep genomen.  Kopers
denken dat iDEAL garandeert dat alles op een veilige manier gebeurt, maar ook
dit systeem biedt geen echte zekerheid. En als er iets misgaat, is het moeilijk
om verhaal te halen bij de tussenschakels.

In het verleden presenteerde Van den Heuvel ondermeer DAS je goed recht  voor
SBS 6.  Nu maken we toch wel een heel ander programma, hoor. DAS je goed recht
was meer een consumentenmagazine, met aandacht voor mislukte borstvergrotingen
of een vrouw die met haar scootmobiel klem kwam te zitten tussen de klapdeur bij
de Albert Heijn. Ook erg, ik bagatelliseer het niet, maar Recht Gezet!  gaat
over andere dingen en leidt soms zelfs tot politiebemoeienis.

In de eerste uitzending staan we onder meer stil bij woningnood. Oplichters
spelen daar handig op in door via een website woonruimte aan te bieden. Ze huren
een woning voor één of twee dagen, vervangen de sloten en laten een heleboel
potentiële huurders langskomen. Die mensen  krijgen  uiteindelijk allemaal de
woning en betalen een eerste maand huur plus borg. Nou, op die wijze strijkt een
crimineel op een middagje zomaar even 10.000 à 12.000 euro op. De slachtoffers
hebben nog steeds geen woning en kunnen naar hun geld fluiten. Een van die
malafide woningaanbieders weten wij, na overleg met de politie, in de val te
lokken. We confronteren hem met de gevolgen van zijn daden en dragen hem over
aan de politie.

Van den Heuvel heeft morgenavond ook aandacht voor schade die voortkomt uit een
ander misdrijf.  De vader van een gezin werd op een meubelbeurs doodgeschopt
door een concurrent. De dader is veroordeeld tot een celstraf, maar ook tot een
schadevergoeding. Inmiddels loopt hij weer vrij rond, maar hij vertikt om aan de
nabestaanden ook maar één cent te betalen. De man werkt nu bij het bedrijf van
zijn broer, maar wij ontdekken dat hij via een Roemeense rekening geld overmaakt
naar zijn kinderen. Ik confronteer hem ermee dat hij wel zo flink is om iemand
dood te schoppen, maar vervolgens niet voor de gevolgen opdraait. Aan het einde
van het verhaal komt hij tot inkeer.

Hoe doorzichtig de daders soms zijn, blijkt uit de reportage over een
huwelijkszwendelaar.  Hij brengt tal van vrouwen het hoofd op hol, zadelt ze op
met schulden en poetst vervolgens de plaat. Wij vinden hem in een chalet in de
buurt van Tilburg. De man zegt dat hij nu even geen geld heeft, maar probeert
tegelijkertijd een peperduur gouden horloge onder zijn mouw te frommelen. Geef
maar hier, dat is een mooie eerste aanbetaling , roep ik dan. Tja, dan wordt het
wel lastig om vol te houden dat er  helemaal geen geld  is

Heeft Van den Heuvel nog plannen voor een misdaadprogramma dat wat dichter bij
zijn reguliere werk ligt?  Ja zeker, daar ben ik met diverse partijen over in
gesprek. Daarbij moet je echter niet denken aan dat wat Peter R. de Vries
jarenlang heeft gedaan. Ik zou graag iets totaal afwijkends willen maken, ook al
is het een goed gebruik in tv-land om elkaar te kopiëren.

LOAD-DATE: February 10, 2012

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2012 De Telegraaf
                              All Rights Reserved
