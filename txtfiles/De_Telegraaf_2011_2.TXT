
                               1 of 14 DOCUMENTS



                                  De Telegraaf

                            4 februari 2011 vrijdag

Hoed is weer in trek

SECTION: DENHAAG; Blz. 9

LENGTH: 310 woorden


Wie zonder hoed is nu, heeft geen hoedanigheid, dichtte Paul Janssen vele jaren
geleden. Maar hoe is het anno 2011 eigenlijk met het hoofddeksel gesteld? Is het
dragen van de hoed nog altijd voorbehouden aan koningin Beatrix en de
extravagante Engelse Ascot-lady s? Of loopt Jan met de pet er inmiddels ook warm
voor

Als het aan hoedenmaakster Susan Dekker uit Rijswijk ligt, draagt iedereen een
hoed. Zelf heeft de Rijswijkse, die exposeert in de plaatselijke bibliotheek,
dertig verschillende exemplaren en er gaat geen dag voorbij dat ze zonder de
deur uit gaat.  De hoed kende even een dieptepunt, omdat Beatrix als bekend
hoedenliefhebster alleen maar zonen heeft gekregen. Maar nu er jonge moderne
schoondochters in beeld zijn, is het weer helemaal in , zegt Dekker.

De afgestudeerd modiste maakte de afgelopen jaren honderden hoeden voor onder
anderen Kamerleden ( nee, ik zeg niet voor wie ) en moeders van bruidjes.
Hiervan liggen er nu 25 te pronken in de vitrines van de Rijswijkse bieb. De
ontwerpen vallen op door hun eenvoud en bijzondere, vaak ouderwetse, materialen.
Ik hou niet van te veel poespas. Maar mooie voiles met noppen en kralen kunnen
me wel zeer bekoren. Een knappe vrouw die dit voor haar gezicht durft te dragen,
zal zich dan nog mooier gaan voelen.

Maar wat volgens Dekker het allerbelangrijkste is, is dat een hoed gewoon bij je
past:  Klanten die bij mij in het atelier komen, mogen alles passen. Een blik in
de spiegel is vaak al genoeg om te weten wat iemand er van vindt.

Maar echt tevreden is de Rijswijkse pas als de klant op de juiste manier de zaak
verlaat. Want een hoedendraagster met gebogen hoofd, dat is natuurlijk geen
gezicht

Expositie van Susan Dekker (Esdee Hoeden) tot en met 19 maart in de Centrale
Bibliotheek, Generaal Eisenhowerplein 1, Rijswijk. Gratis te bezichtigen tijdens
de openingsuren.

Marieke van Essen

LOAD-DATE: February 3, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               2 of 14 DOCUMENTS



                                  De Telegraaf

                            4 februari 2011 vrijdag

Laat mijn chef de baas worden van ABN Amro

SECTION: WUZ; Blz. 6

LENGTH: 965 woorden


Wat was ik blij met het artikel  Bonussen afschaffen?  (Tel. 03/02). Vooral de
woorden van dhr. Zalm klonken mij als muziek in de oren:  dat variabele beloning
boven op het salaris nodig is om zijn bankiers te motiveren . Ik heb die ochtend
direct een gesprek aangevraagd met mijn baas, want waarom zou deze stelling
alleen in het bankwezen opgaan? Nu trof ik echter een baas, en daar baal ik
natuurlijk enorm van, die vindt dat motivatie een algemene eigenschap is die je
behoort te bezitten in je dagelijkse werk. Daarom zou ik willen voorstellen dat
mijn baas de baas wordt van ABN Amro, zodat er zo spoedig mogelijk iemand de
leiding heeft binnen deze sector met een gezonde dosis verstand!

Anneke Sasbrink, Beekbergen

Verdriet  Verschil moet er zijn. Daverend gelach om bonussen, gierend verdriet,
vijftig jaar gewerkt, opgebouwd pensioen gillend

verminderd. Ach, die bulderende bonussen moeten toch ergens vandaan komen.

Coco Koets, Gorredijk

Gevaar  Jonge mensen zetten zich met gevaar voor eigen leven in voor een betere
toekomst van het Egyptische volk. In Nederland leven wij in vrijheid, doordat
jonge mensen hun leven hebben gegeven. Onder meer voor mensen die nu aan een

zwembad in Egypte durven te zeggen:  Hadden ze niet een week kunnen wachten?

Mw. G. Papegaay-v.d. Meer

Slaatje

Onlusten in Egypte en wat lezen we? Olieprijzen stijgen want het Suezkanaal
loopt gevaar! Reisorganisaties proberen ook een slaatje te slaan uit de ellende
van anderen:

We gaan even niet naar Egypte, nou dan gaat u wel even heel wat meer betalen
voor andere bestemmingen! U en ik reageren gelaten. We kunnen ook de auto in de
weekends laten staan en vooral laat boeken.

N.C. Frerichs, Zwijndrecht

Het Westen  Steeds wanneer er ergens iets aan de hand is zoals nu in Egypte,
schermen de Nederlandse tv-presentatoren en zgn. deskundigen met teksten als:
ja, maar het Westen heeft ook al decennia dit of dat nagelaten. Nooit hoor je
zeggen: Ja, maar de Chinezen of de Russen hebben dit of dat nagelaten. M.b.t. de
binnenlandse politiek gaat het steeds van: ja, maar die rechtse partijen etc.
Maar internationaal is het steeds  het Westen  en is er ineens geen verschil
meer voor ze tussen links en rechts. Wellicht willen ze de kijker dom houden en
doen alsof er geen verderfelijke linkse internationale politiek bestaat.

R. van Spaendonck, Berkel-Enschot

Geen tijd   Minister Opstelten wil criminelen leegplukken, dat doet hij goed.
Het is misschien een idee om bij zijn eigen clubje te beginnen, met al hun
bijbaantjes, dan heeft hij geen tijd om een man van 63 jaar aan Polen uit te
leveren.

M.J. Knuppe, Schagen

Eerlijk  Er rijden steeds meer zuinige auto s rond waarvoor men geen
wegenbelasting hoeft te betalen. Waar komt het geld voor wegenaanleg en
onderhoud dan straks vandaan? Iedere automobilist die gebruikmaakt van de
openbare weg belasting laten betalen, lijkt mij eerlijker verdeeld.

J. Echten, Zwolle

Bijdrage  Als ik een elektrische tandenborstel koop, betaal ik daarbij
verwijderingsbijdrage omdat dit milieubelastend is. Bij een kind echter krijgt
men er geld bij, terwijl iedereen weet dat dat wezen wel honderden
tandenborstels, koeien, varkens, kippen, hele textielhallen en honderdduizenden
liters water enz. verslindt. Er lopen miljarden van deze wezens rond en ik
betaal daaraan mee. Dus stoppen met de kinderbijslag en in plaats daarvan een
fikse verwijderingsbijdrage heffen op deze milieubommetjes.

M.C.M. Hamers, Tilburg

Kringloop  De oude elektronica terug naar de winkel (Tel. 02/02).  Even testen
op de bruikbaarheid en dan weer in de verkoop. Geduchte concurrentie voor de
kringloopwinkels. De gewone man profiteert ervan.

F.H. Janssen, Oosterwolde

Koeien  Staatssecretaris Bleker (Landbouw) wil nog deze lente een
maatschappelijk debat over superboerderijen organiseren (Tel. 03/02). Vreemd dat
de burger wel inspraak over krijgt over een paar koeien, maar niet over zaken
die de burger direct raken: de invoering van de euro, de expansiedrift van de
EU, het openen van grenzen, immigratie en de verhoging van de pensioenleeftijd
om er slechts een paar te noemen.

R.M. Duijne, Almere

Lachen  Shell maakt een winst van 13,5 miljard euro. En wij maar geloven dat de
benzineprijzen moeten stijgen... laat me niet lachen.

P. Cohen, Weesp

Nobelprijs  De Nobelprijs voor de Vrede was na toekenning aan Arafat, Al Gore en
het (politieke) cadeautje aan Obama al aardig gedevalueerd. Nu is WikiLeaks
genomineerd. Ik vraag me af op welke gronden? Het dienen van een hoger doel? De
Waarheid? Transparantie en Democratie? Idealisme? Nee toch? Mij doet het eerder
denken aan die documentaire waarin een seriemoordenaar gevraagd wordt waarom hij
al die moorden heeft gepleegd. Zijn antwoord:

Omdat ik het kan, die macht bezit ik!  Voor velen, in alle geledingen van de
samenleving, is macht

de ultieme kick, al plakt men er een ander etiket op.

H. Steenbakkers, Breda

Fraude  Gezien alle tekortkomingen zou de ov-chipkaart misschien worden
afgeschaft. Zij geven echter niemand het recht om met het onding te frauderen
d.m.v. paslezer, computer of anderszins. Openbaar vervoer is niet gratis, ook
niet na manipulatie van het vervoersbewijs. Met de afnemende moraal zijn mensen
kennelijk tot het kwade geneigd en de gelegenheid maakt de dief, maar  zelf
opladen  is diefstal van de gemeenschap en valt niet goed te praten.

J.A. Casteleijn, Vlissingen

Muggen  De directeur van afvalverwerkingsbedrijf Vink in Barneveld wordt ervan
verdacht illegaal grond te hebben afgegraven en de gaten te hebben volgestort
met asfaltgranulaat (Tel. 03/02).

Directieassistent Kevelam bagatelliseert het gebeuren en krijgt  de indruk dat
hier met een kanon op een mug geschoten wordt . Maar mijnheer Kevelam, als dit
milieudelict waar is, dan zijn er binnenkort geen muggen meer en ook geen
lieveheersbeestjes!

Anja de Graaf, Makkum

LOAD-DATE: February 3, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               3 of 14 DOCUMENTS



                                  De Telegraaf

                            29 januari 2011 zaterdag

Bolhaar  super-pg

SECTION: BINNENLAND; Blz. 3

LENGTH: 61 woorden


Van een onzer verslaggevers

AMSTERDAM, zaterdag

De Amsterdamse hoofdofficier van justitie, Herman Bolhaar, volgt deze zomer Harm
Brouwer op als voorzitter van het college van procureurs-generaal, de top van
het openbaar ministerie (OM).

Hij staat bekend als diegene die het OM toegankelijker maakte voor de gewone man
en de burger als klankbord gebruikte voor het beleid.

LOAD-DATE: January 29, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               4 of 14 DOCUMENTS



                                  De Telegraaf

                            28 januari 2011 vrijdag

Nederlands model in Afghanistan?

SECTION: WUZ; Blz. 6

LENGTH: 969 woorden


Omdat alles in ons eigen land op rolletjes loopt, praten regering en parlement
nu al weken over niets anders dan het leveren van politietraining in
Afghanistan. Daarbij viel de term  volgens Nederlands model . Dat belooft wat.
Hardwerkende burgers in Afghanistan worden binnenkort streng bekeurd voor kleine
overtredingen terwijl de Al Qaeda strijders na een aanslag veroordeeld worden
tot een milde werkstraf van 240 uur papaverveldharken vanwege een traumatische
jeugd. Net toen Bin Laden zich na zijn zoveelste bekeuring voor iets te hard
rijden vrijwillig wilde overgeven, werd Mark helaas wakker.

Wim Snijders,

Millingen aan de Rijn

Gieren  Wat willen de Kamerleden en de regeringsleden ons nu eigenlijk
wijsmaken? Op de ene pagina van de krant staat dat er kinderen van 2,5 jaar naar
school moeten om leesachterstand weg te werken. Een pagina verder proberen ze
ons wijs te maken dat wij analfabete Afghanen die nog niet in staat zijn hun
eigen koran te lezen, binnen 16 weken kunnen leren lezen. Dus wat onderwijzers
en dergelijke in 30 jaren of meer niet lukt, dat zal Jan Kaas wel even flikken
in een week of 16. Als het niet zo droevig was zou je gierend van je stoel
vallen.

L.W. Coster,

Emmer-Compascuum

Nepdemocratie  De gedachte achter de politie-opleidingsmissie is om van
Afghanistan een democratische rechtsstaat te maken. Helaas zal dat bij de
Afghanen ongeloofwaardig overkomen, gezien het feit dat ons beleid geen
boodschap heeft aan de Nederlandse publieke opinie, die in meerderheid tegen de
missie is. In feite komt onze aanwezigheid in Afghanistan neer op het promoten
van nepdemocratie. Gebakken lucht waar wij Nederlanders zwaar voor moeten
bloeden.

Wouter ter Heide, Zwolle

AOW  Er zijn veel mensen die een flink pensioen hebben opgebouwd. Wie geen
pensioen heeft opgebouwd, kleine zelfstandigen bv., moet zien rond te komen van
uitsluitend AOW en dat is bijna onmogelijk. Mijn voorstel is: Koppel de hoogte
van de AOW aan het pensioen. Geen pensioen = hogere AOW, wel pensioen =
aangepaste AOW. Het totale bedrag van AOW en pensioen zou nooit meer mogen zijn
dan het laatst genoten salaris. De AOW wordt zo wat eerlijker verdeeld!

Ria Klinkum

Zieker

De politie moet regels handhaven maar overtreedt zelf met regelmaat diezelfde
regels. De regering legt de burgers zoveel bezuinigingen op dat bijna ieder
huishouden in Nederland failliet gaat, terwijl ze zelf jarenlang geld over de
balk heeft gesmeten.

De burgers schreeuwen om meer veiligheid, er worden duizenden camera s
opgehangen die niet aanstaan of waarvan de beelden niet worden bekeken.

De OV chipkaart dreigt een veel te dure flop te worden. De zorgpremies stijgen
en stijgen, maar iedereen wordt iedereen zieker en zieker.

P. van Neck, Rotterdam

Boete  De lezer die schreef dat hij een boete kreeg voor parkeren op een
invalidenparkeerplaats (WUZ25/01), vindt dat gelukkig terecht. Als mijn invalide
dochter boodschappen wil doen en er staat voor de zoveelste maal iemand zonder
kaart op de invalidenparkeerplaats, dan kan ze onverrichterzake weer naar huis,
en voor haar man en kinderen weer iets anders verzinnen voor het avondeten. Niet
de politie die bekeurt is hier fout.

J.Pauwels, Renkum

Winnen  Afgelopen week werden we na jaren meespelen in de Postcodeloterij
eindelijk verblijd met een prijs. We kregen een kaart met de mededeling dat we
twee ons snoepjes in een mooie verpakking hadden gewonnen. Schandelijk dat een
organisatie als de Postcodeloterij dit durft aan te bieden. Geven ze dit ook aan
hun duurbetaalde medewerkers?

P. de Wit, Haaren

Vrije natuur   De directeur van Natuurmonumenten maakt een vreemde vergissing
over de vrije natuur van Natuurmonumenten. Bij de Hoge Veluwe betaal je alleen
voor de toegang als je er ook naar toe gaat. Bij Natuurmonumenten heb je via de
belastingen allang het toegangsbedrag betaald, zelfs als je niet van plan bent
er naartoe te gaan.

H.Visser, Driebergen

Chippen  Ik vind het heel erg dat de familie Elbertsen hun honden kwijt zijn.
Maar ik vind het nog erger dat honden hun baasjes kwijt zijn omdat men te laks
is om ze te laten chippen. Laat dit weer eens een les zijn voor alle
huisdiereigenaren, laat je dier waar je zoveel van houdt, altijd chippen. Dan
ben je een echte dierenliefhebber. En de dieren zullen jullie dankbaar zijn.

Liesbeth KaandorpOostvoorne

Wachtgeld   Onze minister Donner heeft laten weten dat inkomens van
bestuursfuncties bij overheden en semi-overheidsinstellingen niet boven de
Balkenendenorm mogen komen, en daarom betalingen daarboven te zullen
terugvorderen. Is deze bestuurder niet vergeten dat de absurde
wachtgeldregelingen ook tot wangedrag leiden?

M.W.J. van den Berg, Huizen

Stap  Zolang Staphorst anno 2011 nog moet ontdooien (Tel. 27/01) is vreugdevol
samenleven met elkaar nog niet aan de orde in ons land, laat staan in de wereld.
Dit zal nog lang op zich laten wachten en maken wij als lezers niet meer mee.
Maar een stap in de goede richting is in Staphorst weer gezet, hoop doet leven.

J.H.Posthumus, Veghel

Veranderd  De strippenkaart moet blijven (Tel. 27/01). Dat zou een goed plan
zijn. Ik ga veel met de bus, en dan zie ik toch steeds weer dat het apparaat
defect is. Laat alles toch gewoon zoals het is, waarom moet toch steeds alles
worden veranderd! En wat kost het allemaal niet, en wat gaan ze hierna weer
verzinnen?

Corrie Lengkeek-Van Loo

Meereizen  Als ze toch aan de OV-chipkaart gaan sleutelen, laten ze dan meteen
een manier zoeken om er met meerdere personen mee te kunnen reizen. Met de
stempelkaart kon dat tenminste nog. Als je nu bezoek krijgt van ergens waar ze
geen ov-chipkaart hebben, kun je die niet eens met je eigen kaart laten
meereizen.

Marco Ooijer, Oostzaan

Digitaal   Doorsnee politieman loopt digitaal achter  (Tel. 27/01). Dat geldt
dan niet voor de bediening van snelheidsapparaten als de lasergun...J. Brouwer,
Putten

LOAD-DATE: January 27, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               5 of 14 DOCUMENTS



                                  De Telegraaf

                           27 januari 2011 donderdag

Wacht-tijden

SECTION: WUZ; Blz. 6

LENGTH: 137 woorden


Al geruime tijd staat mevrouw Franke uit Papendrecht op de wachtlijst van het
Ikazia Ziekenhuis te Rotterdam (WUZ, 26/01), en Jan Smit wordt binnen een week
geholpen. Het maakt nogal wat uit of je Jan Smit heet of Jan Modaal, concludeert
zij. Maar zou het niet meer met het soort behandeling hebben uit te staan?

Dit waren de wachttijden voor mijn vrouw in hetzelfde Ikazia Ziekenhuis.
Baarmoederoperatie 1985: binnen twee weken na eerste consult. Nierkanker 2007:
operatie binnen twee weken na eerste consult. Borstkanker 2011: operatie binnen
twee weken na eerste consult. Darmonderzoeken 2010: behandeling binnen een week
na eerste consult.

Ook niets dan lof voor personeel en behandelend artsen wat betreft opvang,
begeleiding, nabehandeling en zorg.

Toch zijn ook wij maar doodgewone medeburgers.

C.J. Verkroost, Hoogvliet

LOAD-DATE: January 26, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               6 of 14 DOCUMENTS



                                  De Telegraaf

                            26 januari 2011 woensdag

Straks huilen we krokodillentranen als het misloopt

SECTION: WUZ; Blz. 6

LENGTH: 1045 woorden


Tijdens de hoorzitting over Afghanistan bleef bij elke parlementariër de
belangrijkste vraag aan de Duitse commandant achterwege welke prioriteit er
gegeven werd bij een overweldigende Taliban-aanval. Kiest hij in dat geval voor
eigen (Duitse) manschappen eerst  of voor de slecht bewapende Hollandse
manschappen? Zijn we Srebrenica vergeten toen de Fransen ons hebben laten
stikken omwille van eigen manschappen? Let op, dadelijk laten we als politiek
compromis onder druk van geheel soft Nederland onze eigen vliegtuigen thuis en
plengen vervolgens krokodillentranen als het met onze manschappen misloopt.

Paul Banning, Harderwijk

CBR   Na de spoorwegellende deze winter, nu de volgende ramp: het
geprivatiseerde CBR dreigt failliet te gaan. De oplossing is simpel: gewoon
failliet laten gaan, de restanten voor een prikkie naar de overheid en er weer
gewoon een staatsinstelling van maken. Geen dure raad van bestuur, geen dure
raad van commissarissen, geen idioot hoge pensioenen.

Ed Verstraten, Lelystad

Jan Smit  Wat vervelend voor Jan Smit dat hij drie maanden uit de roulatie is.
Door adequaat en snel onderzoek in het ziekenhuis is een eerste afspraak én een
operatie in één week tijd al geschied. Het zegt alweer genoeg dat het Ikazia
Ziekenhuis in Rotterdam het blijkbaar nodig vindt hier tekst en uitleg over te
geven, namelijk dat er een afspraak was afgezegd zodat deze ingreep op korte
termijn kon plaatsvinden. Het heeft er natuurlijk niks mee te maken of je Jan
Modaal heet of Jan Smit. Zelf ben ik al meer dan een jaar aan het wachten op een
medische ingreep en wijlen mijn vader moest ruim een jaar op een heupoperatie
wachten, terwijl hij niet meer kon lopen en zijn beroep niet meer kon
uitoefenen. Laat het nieuwe kabinet hier nu eens iets aan doen, we moeten
tenslotte per maand een schandalig groot bedrag aan de zorgverzekeraar betalen.

Simone Franke, Papendrecht

Vaticaan  Onlangs werd bekend dat het Vaticaan destijds op de hoogte was van het
kindermisbruikschandaal in Ierland en de bisschoppen had verzocht om dit zo diep
mogelijk in de doofpot te stoppen. Ik heb altijd begrepen dat het priesterschap
een roeping was. Maar na al die berichten over kindermisbruik heb ik toch het
idee dat vele geestelijken een heel andere roeping hadden dan God te dienen. Ik
denk dat deze heren boven heel wat uit te leggen hebben.

J. Kuijer, Velserbroek

Brandstof  Dat oliemaatschappijen er een merkwaardig prijsbeleid op nahouden dat
wisten we al. Bij de huidige olieprijs en euro-/dollarverhouding is de prijs te
hoog. Maar dat er ook openlijk op regio gediscrimineerd wordt is eveneens
merkwaardig. Zo valt het iedere keer op dat bij een rit buiten de Randstad de
brandstof daar voordeliger is. Men kan hier allerlei onderzoeken op loslaten.
Maar het verschil zit hem steeds in het afrekenen.

L.E. van Egmond MFP, Langeraar

Wellink  De heer Wellink wordt deze zomer gedwongen vervangen door twee
personen, waardoor de taken van de heer Wellink dus gesplitst worden. Mijn
vraag: wordt het salaris van de heer Wellink nu ook gesplitst en verdeeld tussen
de twee opvolgers? Lijkt me wel logisch.

Joop Harte, Oud-Beijerland

België  Nu het er steeds meer op begint te lijken dat het experiment heeft
gefaald en de entiteit België uit elkaar aan het vallen is, willen wat studenten
de indruk wekken dat een en ander nog te reanimeren valt. Ze krijgen enige
duizenden mensen op de been om de politici op te roepen uit de impasse te komen
alsmede om hun liefde voor dit in elkaar geknutselde land te tonen. Volgens mij
zal het gros van de duizenden mensen verhoudingsgewijs meer uit Walen dan uit
Vlamingen hebben bestaan. Want zo lang als Vlaanderen stelselmatig moet bloeden
voor Waalse spilzucht en Brussel inmiddels verloren lijkt te zijn voor het volk
wat er eigenlijk hoorde, zijn het vooral de Walen die nog baat hebben bij deze
hobby van de Saksen-Coburgs.

A.H.J. van Gool, Eindhoven

Beenhakker  De kranten staan vol over het vertrek van technisch directeur
Beenhakker van Feyenoord. Van de bloedrode Rotterdamse bankrekening werd nog een
bak geld geplunderd om hem mee te geven. Maar wat mij nu zo boeit en wat nooit
door een van de vele voetbaljournalisten werd onderzocht, is hoe zo n technisch
directeur nu precies zijn dagen vult, van 9 tot 5.

Wim de Ridder, Vlaardingen

Verjaring  Prachtig als een zwaar misdrijf niet langer verjaart. Nu ook nog even
het volgende regelen. Als iemand tot schadevergoeding wordt veroordeeld, laat de
overheid die schade dan aan de benadeelde uitkeren en deze dan zelf verhalen op
de veroordeelde. De overheid heeft daar veel meer mogelijkheden toe dan de
benadeelde die vrijwel nooit iets van de schade terugziet, zeker niet als daar
ook nog processen en invorderingsacties moeten worden gevoerd. Je recht krijgen
is goed, maar het moet wel haalbaar zijn.

Frans Tielen, Kedichem

Groene baron  Wat gelukkig dat er in ons land met z n rare democratie nog mensen
zijn als de groene baron (Tel. 22/01). Deze man slaat de spijker op zijn kop.
Het is toch te gek voor woorden. Vorm maar een groepje mensen, geef dat een
natuurvriendelijke naam en de subsidiepot vliegt voor je open. Er is altijd wel
een dwaze ambtenaar die je wat toekent. Hulde aan de huidige regering die dit
niet meer tolereert. Moeten de besturen van Staatsbosbeheer, Natuurmonumenten en
Provinciale Landschappen bestaande uit een echt ambtenarenkorps vervangen worden
door de praktijkmensen? Hierbij denk ik aan de Oostvaardersplassen en de
geldsmijterij van Natuurmonumenten. Deze laatste noemt zich de grootste
vereniging van Nederland. Maar de naam Natuurmankementen past beter bij deze
dwaze boel. Het is toch overduidelijk waarom nu al ± 100.000 leden bedankt
hebben voor deze graaierij in de subsidiepot. Ook de oud-politici moeten zich
doodschamen voor hun misselijke houding naar de huidige regering.

H. Verheul, Haarzuilens

Leger  De overheid overweegt om het leger in te zetten bij het bestrijden van
rampen, zoals de brand bij Chemie-Pack in Moerdijk. Goed plan! Een nog beter
plan zou zijn onze duimen draaiende goed geoefende legerjongens in te zetten
tegen straatterrorisme, de grootste ramp in dit land, wat wel mag blijken uit
het feit dat 600  engbekkies  in Amsterdam 15.000 keer zijn aangehouden in 5
jaar. Het liefst morgen dus nog!

Ligtenberg, Delft

LOAD-DATE: January 25, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               7 of 14 DOCUMENTS



                                  De Telegraaf

                            25 januari 2011 dinsdag

Zeg dat het goed komt

SECTION: RTV; Blz. 2

LENGTH: 343 woorden


Als kind wilde theatermaker Johan Simons eerst zendeling worden. Later werd dat
danser, waarvoor hij de dansacademie doorliep. Onrustig vertrok hij naar Parijs
waar hij werd aangestoken door de geest van vrijheid, gelijkheid en revolutie.

Het geld raakte echter op. Terug in Nederland speelde hij vooral kleine rollen,
onder meer bij de Haagsche Comedie. Dat vond hij zo n idioot hiërarchische
omgeving dat hij op een avond woedend zijn kleedkamer verbouwde en vertrok.
Simons:  Je moet een acteur niets voorschrijven. Die wil zijn eigen creativiteit
gebruiken. Vrijlaten, dat is het geheim.

Documentairemaakster Ireen van Ditshuyzen maakte een portret van de even lastige
als charismatische Johan Simons die  Europees theater maken  als missie heeft.

Voor Zeg me dat het goed komt   (HUMAN) volgde Van Ditshuyzen hem de afgelopen
twee jaar. Op reis, thuis met vrouw en kinderen en vooral werkend aan
voorstellingen. Aan de hand van fragmenten uit toneelvoorstellingen laat ze de
verschillende kanten van zijn oeuvre zien. Acteurs met wie hij regelmatig werkt,
spelen  hun Simons als regisseur . Elsie de Brauw (zijn vrouw), Betty Schuurman,
Chris Nietvelt en de acteurs Pierre Bokma en Wim Opbrouck zorgen op die manier
voor een onthullend, soms hilarisch en soms vertederend portret. Simons wordt
evenmin geïnterviewd; hij levert begeleidend commentaar in de documentaire.

Simons is samen met muzikant/componist Paul Koek de uitvinder van het
locatietheater: spelen in de klei voor de gewone man. Met Muziektheater
Hollandia bezochten ze vele internationale festivals. Helaas bleef de gewone man
thuis en bleek het publiek volgens de theatermaker voornamelijk te bestaan uit
hooggeschoolden met veel te dure auto s.

Nadat Hollandia fuseerde met Zuidelijk Toneel vertrok Simons naar België waar
hij NTGent internationaal op de kaart zette. Twee jaar geleden werd hij gevraagd
intendant te worden van de Münchner Kammerspiele, dat met Simons Europees
theater wil maken. De première in oktober van Hotel Savoy*   werd zijn vuurdoop;
het leverde een staande ovatie op

LOAD-DATE: January 24, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               8 of 14 DOCUMENTS



                                  De Telegraaf

                            24 januari 2011 maandag

PSYCHOPAAT

SECTION: PA; Blz. 5

LENGTH: 524 woorden


Het liquidatieproces Passage wordt mogelijk geregisseerd door een ,,klassieke
psychopaat , te weten kroongetuige Peter la Serpe. Dat beweerde vorige week
advocate Bénédicte Ficq, namens haar cliënt Dino Soerel. De rechtbank moet
volgens Ficq een deskundige benoemen, die gaat zoeken of La Serpe inderdaad een
psychopaat is. De Amsterdamse rechtbank maakt vandaag bekend of er inderdaad zo
n onderzoek komt. Ik kan het me eerlijk gezegd niet voorstellen. Als de
rechtbank het verzoek van Ficq zou honoreren, ken ik er nog wel een paar die
voor zo n onderzoek in aanmerking komen.

Het kapotmaken van kroongetuige Peter la Serpe door advocaten begint walgelijk
te worden. De doorzichtige pogingen van vooral de advocaten Meijering, Van der
Werf en Ficq om de belangrijkste troefkaart van justitie onderuit te halen, gaan
zo langzamerhand alle perken te buiten. En het OM? Liefst vier officieren van
justitie zitten erbij en kijken er naar hoe hún getuige wordt geslacht. Waar is
de tijd gebleven dat een aanklager opkwam voor zijn getuige? Dankzij een aantal
hondsbrutale advocaten bij het Passageproces lijkt het af en toe of niet een
aantal huurmoordenaars maar de officieren van justitie in de verdachtenbank
zitten. De verdachten, bepaald geen eerzame, hardwerkende burgers maar allemaal
onderwereldtypes die al jarenlang met ernstige misdrijven in verband worden
gebracht, zitten er in de rechtszaal grijnzend bij.

Nog even de feiten op een rij. In het slepende Passageproces probeert justitie
te bewijzen dat een aantal beroepscriminelen als uitvoerder of opdrachtgever
betrokken is bij liquidaties in de onderwereld. Het belangrijkste bewijs komt
van huurmoordenaar Peter La Serpe, die met justitie een deal heeft gesloten. In
tegenstelling tot wat de advocaten van de verdachten suggereren, zijn de
verklaringen van La Serpe op de belangrijkste punten consistent, geloofwaardig
en controleerbaar. Bovendien blijft hij kaarsrecht overeind in de verhoren van
de advocaten. Natuurlijk mogen de raadslieden de betrouwbaarheid van La Serpe in
twijfel trekken. Sterker nog, dat is hun taak. Maar de manier waarop Meijering,
Van der Werf en Ficq te werk gaan, is stuitend. La Serpe wordt om zijn uiterlijk
beledigd, belachelijk gemaakt, ongefundeerd van van alles en nog wat beschuldigd
en ten slotte door Ficq als psychopaat neergezet. De advocate had er speciaal
een boekje over psychopaten op nageslagen. Volgens haar voldoet La Serpe aan
alle eigenschappen. ,,Glad, oppervlakkig, egocentrisch, leugenachtig,
manipulatief, een opgeblazen gevoel van eigenwaarde, oppervlakkige emoties en
een gebrek aan verantwoordelijkheidsgevoel , aldus de raadsvrouw. Ficq zou haar
lijstje criteria voor psychopathie misschien eens aan zichzelf en haar
kantoorgenoten moeten toetsen. Als haar pseudowetenschappelijke prietpraat
klopt, dan komt er denk ik snel een groot hek met prikkeldraad rond het kantoor
van Meijering, Van der Werf en Ficq te staan. Niemand betwist het recht van
verdachten of advocaten om het bewijsmateriaal van het openbaar ministerie aan
te vechten. Maar kan het alstublieft wat chiquer?

Reacties of tips? Mail naar: jvdheuvel@telegraaf.nl

LOAD-DATE: January 23, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               9 of 14 DOCUMENTS



                                  De Telegraaf

                            21 januari 2011 vrijdag

Het jaar van de babyboomers

SECTION: WUZ; Blz. 6

LENGTH: 207 woorden


De eerste babyboomers bereiken dit jaar de pensioengerechtigde leeftijd en ze
staan dan ook volop in de belangstelling. Meestal ongunstig. Ze zouden vooral
goed voor zichzelf gezorgd hebben en de rekening doorschuiven

. Maar babyboomers protesteren tegen dat beeld.

Men vergeet dat hele volksstammen babyboomers zich hun hele leven een slag in de
rondte hebben gewerkt, veel hebben betaald voor hun pensioen en krom hebben
gelegen voor hun huis , schrijft M.H. Spitse uit Krimpen aan den IJssel.  Niet
alle babyboomers hebben topfuncties gehad. Iedereen kletst elkaar maar na. Ik

ben het zo spuugzat dat jonge mensen

een babyboomer kennelijk als paria zien.

En het geschetste beeld van de babyboomer is onvolledig, vindt Joks van Veen uit
Alkmaar:  In Uitgesproken WNL kwam men met de rijkere 65-plussers aandragen.

Vergeten wordt de nog grotere groep van de gewone man, die buiten de aow een
klein pensioentje heeft en niet op de golfterreinen is te vinden.

Nico de Visser uit Bergschenhoek hekelt de sfeer van het debat.  Weer worden
jongeren opgezet tegen de babyboomers. Het zal de overheid wel goed uitkomen dat
deze controverse op de spits wordt gedreven zodat zij in de nabije toekomst een
greep in de geldzakken van de babyboomers kan doen

.

LOAD-DATE: January 20, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               10 of 14 DOCUMENTS



                                  De Telegraaf

                            18 januari 2011 dinsdag

Hebben we niets anders te doen?

SECTION: WUZ; Blz. 6

LENGTH: 1000 woorden


De weg kwijt. Dat kan je wel zeggen over dit kabinet, dat koste wat het kost 500
man

naar Verweggistan wil sturen. Buiten de honderden miljoenen weggegooid kapitaal,
zullen u en ik ook weer geconfronteerd worden met slachtoffers. Aan de leiband
lopen van de Verenigde Staten is verleden tijd en Nederland is beslist niet
verantwoordelijk voor het brutowinstpercentage van de duizenden wapenfabrieken
aldaar, die hun producten over de wereld uitstrooien. Hebben we niets anders te
doen?

A. van Wichen, Hoofddorp

Fout  Carlo de Bruin geen kandidaat meer voor de PVV bij de provinciale
verkiezingen vanwege rijden met drank op. Dit is altijd fout. Echter de laatste
tijd lijken alleen PVV ers te moeten boeten voor zo n fout. Guusje ter Horst
(PvdA) zat als burgemeester ook dronken achter het stuur en mocht gewoon verder
besturen en werd zelfs minister. Wat de invloed hiervan is, zullen we op 2 maart
zien.

Hegeman, Velsen

Overbevolking  In het artikel  Aarde naar de maan  (Tel.15/01) waarschuwt
professor Stephen Hawking voor de komende overbevolking. De enige oplossing
daarvoor is geboortebeperking. Hij zegt:  Gek genoeg hoor je daar niemand over.
Politici kijken zelden meer dan vier jaar vooruit.  De Ouderen Unie 55+ (waar
halen Jan Nagel en Maurice de Hond hun ideeën vandaan?) pleitte in het
verkiezingsprogramma in de jaren negentig al voor de versobering van de
kinderbijslag: 1e en 2e kind volledige KiBij, het 3e kind nog 50% en bij
volgende kinderen geen KiBij meer. Toentertijd was de mening dat de bezuiniging
zou moeten worden aangewend om de stijging van de kosten van de aow te betalen.
Twee problemen aangepakt: overbevolking en betaalbaarheid aow. Het is de grote
fout van de paarse regering geweest dit niet aan te pakken. Met het CDA en
andere christelijke partijen is dit immers onhaalbaar.

Ruud Visser, Amstelveen

Griep  Ik, van onderzoeksbureau de nuchtere Zeeuw, weet dat de maag- en
darmklachten bij hulpverleners uit Moerdijk komen door de griep, waar half
Nederland last van heeft. Dit zijn namelijk precies de symptomen die hierbij
horen. De deskundigen hoeven zich hier niet meer over te buigen. De besparing
waar ik nu voor heb gezorgd mag men gebruiken voor het doorbetalen van hun
burgemeester.

Marco Visser

Evenredigheid   In de Financiële Telegraaf (15/01) lees ik  Ikea naar hoogste
winst ooit . De economische crisis heeft Ikea geen windeieren gelegd. Het
Zweedse concern profiteerde als een van de weinige meubelketens van het feit dat
consumenten wereldwijd niet bereid waren al te veel uit te geven en boekte over
vorig jaar 2010 een recordwinst. Eigenlijk staat hier  Meubelketens schoten in
eigen voet . Er zou genoeg verdiend kunnen worden indien de prijzen in
evenredigheid waren met het product dat men leverde: daar zou toch over
nagedacht moeten worden!

C.L. van Raaphorst, Heemstede

Verarmd   Vol verbazing zie ik de kijkcijfers van Boer zoekt Vrouw. Voor
4.909.000 mensen is dit het televisiehoogtepunt van de week. Ik geef toe dat dit
programma meer niveau heeft dan Big Brother en de Gouden Kooi, maar het blijft
hetzelfde toneelstukje. Ik begrijp best dat series als Pleidooi, Oud Geld en de
Stille Kracht te hoog gegrepen zijn voor onze topacteurs die hebben geschitterd
in ONM en GTST, maar zijn we sociaal zo verarmd dat een datingshow tegenwoordig
toptelevisie is?

Cees J. Roos, Sneek

Zalig  Weet deze paus nu echt niets beters te doen dan zich continu bezig te
houden met het heilig verklaren van allerlei mensen, ondersteund door  wonderen
waarvoor oude nonnetjes uit het klooster worden misbruikt.

Je zou toch denken dat deze katholieke kerk wel eens toe was aan een stevige
reformatie, waardoor oude geloofspunten onder handen worden genomen. Dat er
serieuze aandacht is voor de noden van de mensen in plaats van ze lastig te
vallen met onzinnige regels. Dat men de dreigende en enorme overbevolking
aanpakt met de daarbij behorende ernstige hongersnood en vele ziektes, zoals in
vele landen het geval is.

Is het niet beter de mensen nu al een beter leven te geven in plaats van ze het
eeuwige leven te beloven!? Wordt het ook niet de hoogste tijd om een jongere
paus te hebben aan het roer?

En wordt het ook niet de hoogste tijd dat er eens meer wordt samengewerkt met de
leiders van andere wereldgodsdiensten: de islam en het jodendom, die tenslotte
allemaal verwant zijn? Dan is er eindelijk sprake van een échte leider.

D.J.K. Beynes-Heijmeijer van Heemstede, Amsterdam

Boerka  De nieuwe GroenLinks-leider Jolande Sap ziet helaas net zoals haar
voorganger het gedoe rond het boerkaverbod als een nutteloze  rechtse  hobby
(Tel.17/01). Dat een groot deel van dit land de impact van de boerka als
bedreigend, vernederend en zeer vrouwonvriendelijk ervaart, ontgaat haar geheel.
Zorgelijk hoe een linkse leider dit voor de gewone burger serieuze probleem
bagatelliseert

B. Hoogendoorn, Kamerik

Duur  Een oude kennis van mij zei het jaren geleden al:  Neerlands recht is duur
en slecht.  Kennelijk kan het nog slechter, maar ook nog veel duurder (Tel.
15/01). Voor de gewone man bestaat er in Nederland straks helemaal geen recht
meer. Zo glijden we af naar een politiestaat, een dictatuur van agenten en
ambtenaren die over ons heersen.

Jitze van der Meer, Beetgum

Verrassing  Links kraakt kabinetsbeleid. Wat een verrassing. Als ze zelf met
betere plannen waren gekomen, dan hadden we nu wel een linkse regering gehad.
Uithuilen, opnieuw beginnen en een positieve en constructieve bijdrage leveren
aan het herstel van de  BV Nederland . Dan komt het heus wel goed en
uiteindelijk profiteren ook de linkse kiezers daarvan.

Dick Pelle, Haaften

Grenzen  Volgens voormalig commandant der strijdkrachten Dick Berlijn moeten we
in Afghanistan blijven omdat we als welvarend land en volk over de grenzen heen
moeten blijven kijken (Tel.15/01). Welnu, we zien over de grens schatrijke
olielanden die geen dollar besteden aan Afghanistan. Voor driekwart van de
Nederlandse belastingbetalers is de grens voor hulp nu bereikt, want er zijn
grenzen.

Ant. Rijkaart,Hazerswoude

LOAD-DATE: January 17, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               11 of 14 DOCUMENTS



                                  De Telegraaf

                            18 januari 2011 dinsdag

Crisis valt hier best wel mee

SECTION: WUZ; Blz. 6

LENGTH: 501 woorden


Ondanks de financiële crisis gaat het nog best goed met ons. Dat vindt precies
de helft van de 4400 deelnemers aan de Stelling van de Dag. Een kwart van de
participanten kan hetzelfde doen als voorheen. Daar staat tegenover dat 6
procent elk dubbeltje moet omdraaien.

Dat het allemaal kommer en kwel is, wordt ons aangepraat. Ik merk niet zo veel
van de financiële tegenwind die er waait , schrijft iemand. Een ander geeft
echter aan kleding van anderen te moeten lenen en supermarktfolders uit te
pluizen op aanbiedingen.  Bijna alles wordt duurder en aan die prijsstijgingen
lijkt geen eind te komen.

Die grote verschillen zijn ook terug te zien in berichten van allerlei
organisaties: de ene keer klimmen we voorzichtig uit het dal en een dag later
blijkt het vertrouwen van de consument in de economie verder te zijn afgenomen.

Banken en hypotheekverstrekkers zijn de grote boosdoeners van de crisis, daar is
85% van de deelnemers van overtuigd. Maar ook de politiek krijgt ervan langs. De
koopkracht daalt sterker dan op Prinsjesdag was aangekondigd: 62% voelt zich om
die reden in de maling genomen door de regering.  Jan Modaal krijgt weer de
rekening gepresenteerd.  Iemand anders zou het redelijk vinden als de overheid
zelf ook zou bezuinigen.  Maar wordt dat ook gedaan? Nee! Als ik zie waar
subsidies soms heen gaan. Pure geldverkwisting.

Er is, volgens nogal wat deelnemers, niet alleen sprake van geldverkwisting.

Van de deelnemers vindt 89% dat gemeenten en provincies misbruik maken van de
situatie door steeds maar om meer geld te vragen. Omdat zij het, als overheden,
ook financieel moeilijk hebben.  Zo wordt de burger de grote melkkoe , meent
iemand.  Ik heb het toch ook al moeilijk genoeg.

Deze deelnemer behoort tot de groep van 49% die zucht onder het juk van de
financiële crisis: zij moeten heel goed nadenken waar ze hun geld aan uitgeven
alvorens dat te kunnen doen.  Voor pleziertjes is nauwelijks nog enige ruimte ,
verzucht iemand. Een ander:  Ik moet me de hele week allerlei dingen ontzeggen,
zodat ik mijn kleinkinderen in het weekend iets kan geven.

Hoe slaan degenen die het zwaar te verduren hebben zich door deze barre tijden,
die volgens 36% nog minstens drie jaar aanhouden, heen? Simpelweg minder
uitgeven, denkt 37%. Voor sparen is er maar weinig animo: slechts 7% ziet daar
wat in.

Hoe somber de huidige tijden voor sommigen ook zijn, we klagen wel wat gretig.
Daar zijn we nu eenmaal sterk in , zegt iemand.  Kijk naar andere landen waar
men het nog erger heeft. Dan valt het hier nog mee , aldus een ander, die het
zelf waarschijnlijk niet slecht heeft. Een goede penningmeester zijn van je
uitgaven wil ook nog wel eens helpen.  Als je een beetje uitkijkt, hoef je
nergens last van te hebben , geeft iemand als tip. En:  De tering naar de nering
zetten en niet boven je stand leven, dat wil ook nog wel eens helpen.

Thijs Wartenbergh

Vandaag is er weer een Stelling van de Dag. U kunt eraan meedoen van 11.30 tot
15.30 uur via www.telegraaf.nl en http://www.wuz.nl.

LOAD-DATE: January 17, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               12 of 14 DOCUMENTS



                                  De Telegraaf

                            15 januari 2011 zaterdag

Bespaar met isolatie

SECTION: NATUUR & INNOVATIE; Blz. 6

LENGTH: 370 woorden


WAALWIJK   Thermaflex Nederland heeft wel een heel leuke manier uitgevonden om
het milieu te sparen. Je kunt met hun isolatieproduct namelijk 125 euro per jaar
aan energiekosten besparen. Simpelweg door leidingen in onverwarmde ruimten te
isoleren en  het kan door vrijwel iedereen aanbracht worden."

Je zou er wellicht niet zo gauw aan denken. Isolatie aanbrengen in onverwarmde
ruimtes. Dat is ook de ervaring van Johan de Jong van Thermaflex:  Bij
energiekosten denkt men inderdaad niet meteen aan de onverwarmde ruimten als
zolders, kruipruimten of garages. We hebben hier echter uitvoerig onderzoek naar
gedaan en de resultaten zijn verrassend. Door simpelweg polyetheen (PE) isolatie
aan te brengen rond cv- en warmwaterleidingen wordt zowel het milieu als de
energierekening gespaard. Naast het verlagen van gasverbruik en CO2-uitstoot
levert het gewoon heel veel besparing op.

Voor enkele tientallen euro s kan de gewone Nederlander zijn cv- en
warmwaterleidingen isoleren. Deze investering kan binnen enkele maanden worden
terugverdiend doordat de stookkosten verminderen. Afhankelijk van de woning en
isolatiedikte ligt deze winst tussen de 122 euro en 142 euro per jaar.

Om op deze manier snel milieu en geld te besparen hoef je geen ingewikkelde of
lange zoektocht te plegen. De leidingisolatie is verkrijgbaar bij diverse
bouwmarkten en technische groothandels. Het milieuproduct is ontwikkeld door het
35 jaar oude bedrijf Thermaflex, dat in meer dan 40 landen actief is.  Wij zien
het als onze taak om mensen bewust te laten worden van het milieu.

Verwarming en verkoeling van gebouwen en huizen levert wereldwijd veel
schadelijke CO2-uitstoot op. De bekendste investeringen voor besparing op
energie zijn dubbelglas of een hoogrendement-cv-ketel. Die hebben zeker een
positieve invloed op de gasrekening, maar helaas hebben deze milieubewuste
handelingen door de hoge aanschafkosten een lange terugverdientijd van tot wel
tien jaar. Het product van Thermaflex is efficiënter in een kortere tijd en
daarbij ook gemakkelijker.  Wij willen graag mensen laten beseffen dat een
kleine investering een groot effect kan hebben.  Ook de energieleveranciers Nuon
en Eneco zijn enthousiast en raden deze isolatie aan.

LOAD-DATE: January 18, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               13 of 14 DOCUMENTS



                                  De Telegraaf

                            11 januari 2011 dinsdag

Dubbel

SECTION: WUZ; Blz. 6

LENGTH: 290 woorden


Onze rechters trekken zich terecht niets aan van de dubbel hoge strafeisen tegen
misbaksels die agenten en hulpverleners belagen. Want waarom is het minder
interessant als u en ik geslagen worden? Ik zeg: blijf van iedereen af! En u,
wat vindt u?

Zero tolerance, hogere straffen en supersnelrecht voor iedereen die zich tijdens
de jaarwisseling misdroeg tegen politie en hulpverleners, de krant stond er
dagenlang vol mee. Maar nu de meer dan honderd verdachten moeten voorkomen bij
de rechter, blijkt die de dubbele strafeisen naast zich neer te leggen. Als de
straffen voor geweldsdelicten te laag zijn, dan moeten die voor iederéén omhoog,
niet alleen bij agressie tegen overheidsdienaren.

Als die gesjeesde druiloor zijn waxineglaasje tegen mijn blikken Peugeot had
gegooid in plaats van tegen de Gouden Koets, was hij dan ook wekenlang
vastgehouden en in een isoleercel gegooid? Ik mag in mijn handen wrijven als de
politie überhaupt wil komen!

Het aardige van ons rechtsbestel is juist dat in Nederland iedereen niet alleen
in theorie gelijk is, maar ook gelijk behandeld dient te worden. Rechters hebben
niets te maken met politieke stemmingmakerij of afspraakjes met het openbaar
ministerie, zij wegen elke zaak zorgvuldig af,  zonder aanzien des persoons .

Gewone burgers mogen dus evenmin op sommige dagen dubbelhard in elkaar geslagen
worden, zelfs niet door de politie! Geweld tegen ú, of tegen mij, wordt door de
rechter even passend bestraft. Verscheidene dronkenlappen die flessen en
vuurwerk naar de politie gooiden, kregen celstraf, soms ook taakstraf of een
uitgaansverbod voor komende jaarwisselingen. Vooral dat laatste lijkt mij
nuttig!

Dubbel straffen of straffen verdubbelen voor iedereen, ik ben benieuwd hoe u
erover denkt.

LOAD-DATE: January 26, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved

                               14 of 14 DOCUMENTS



                                  De Telegraaf

                             4 januari 2011 dinsdag

kort financieel

SECTION: WATUZEGT; Blz. 6

LENGTH: 76 woorden


Jan Modaal mag niet meer voordelig huren. Een paar euro inkomensverschil kan
meer dan honderd euro aan huur gaan schelen. Deze Europese regel tast de
bestedingsvrijheid van de burger aan. Sommige mensen kiezen ervoor bescheiden te
wonen, om meer geld aan andere zaken te kunnen besteden. Gaat de overheid ons
straks vertellen dat we in verband met ons inkomen bepaalde winkels,
restaurants, hobby's en huisdieren links moeten laten liggen?

K. Teplá, Voorburg

LOAD-DATE: January 3, 2011

LANGUAGE: DUTCH; NEDERLANDS

PUBLICATION-TYPE: Krant

JOURNAL-CODE: Telegraaf


                          Copyright 2011 De Telegraaf
                              All Rights Reserved
