1 of 200 DOCUMENTS



                                  De Telegraaf

                           31 december 2011 zaterdag

Maak eens een financiële pas op de plaats

SECTION: 1; Blz. 2

LENGTH: 970 woorden


De sinterklaas- en kerstuitgaven zijn tot nieuwe records gestegen. De gemiddelde
besteding aan vuurwerk wordt geschat op 50 tot 60 euro per persoon (Tel. 29/12).
De wintersportgebieden zijn druk bevolkt met vakantie vierende landgenoten. Ik
als hardwerkende Nederlander verbaas me hierover. Er komt veel op ons af:
dalende pensioenen, stijgende premies en prijzen van energie en levensonderhoud
bij een stijgende werkloosheid en toename van het aantal faillissementen. Ik
vraag me echt af hoe mensen dit allemaal kunnen blijven betalen, en of ze wel
beseffen hoe serieus de huidige financiële crisis is. Ik wil de mensen voor 2012
meegeven eens een financiële pas op de plaats te maken, en niet de kop in het
zand te steken. Op die manier kunnen we 2012 met meer vertrouwen tegemoet zien.

Frank Appel, Oudorp

Betalen  Wesley van W. heeft veel schade veroorzaakt. Zijn advocaat begint
meteen weer met het oude liedje van de kale kip waarvan niet valt te plukken.
Lekker makkelijk. Nu vraagt Wesley om hulp bij de bestrijding van zijn
alcoholverslaving. De oplossing lijkt mij simpel: Laat hem de schade die hij
veroorzaakt heeft betalen, dan heeft hij geen geld meer om alcohol te kopen of
naar het stadion te gaan.

A. de Jong,

Middenmeer

Niet oké  Onze mooie Nederlandse taal, wordt, stil en sluipend maar wel fataal,
belaagd door één àl-vervangend woord, dat men overal en steeds meer hoort. Als
reactie op wat men vertelt:  Verrassend  of  bedroefd  of  ontsteld  volgt
steeds vaker het antwoord  oké . We vermoorden onze rijke taal daarmee. Wij
kunnen toch zonder mankeren wel met andere woorden reageren? Zoals:  fijn ,  zo?
,  nee toch! ,  erg hè? ,  goed! ,  jammer ,  t is wat!  of  prima .
Nederlanders, reageer toch normaal in onze eigen, fijne veelkleurige taal.

Gerben Loonstra, Veenendaal

Actie  Herhaaldelijk klaaggeluid over verhogingen van premie, prijzen,
brandstof, btw, ziekenfonds, energie, en verlaging van duurbetaalde
ouderdomsvoorzieningen helpen niet omdat klagen alleen niet helpt. Laten we eens
met z n allen drie dagen met het openbaar vervoer gaan, en de auto laten staan.
Gevolg: Openbaar vervoer kan dit niet aan, pompstations hebben niks te doen,
accijns en btw vloeien niet naar de overheid.   Ik zeg: doen!

Wim de Beer

Aanpakken  Nu gaat het gebeuren hoor, Cohen gaat PVV aanpakken (Tel. 30/12).
Meneer Wilders, ik hoop dat u thee lust.

A. Gijsbrechts

Opfleuren  Zou de heer Cohen er niet verstandiger aan doen zijn eigen partij wat
op te fleuren i.p.v. te schelden op anderen; misschien luistert de PVV wel naar
de roep van het volk.

Rien van Glabbeek,

Ammerzoden

Kus  Op het Museumplein te Amsterdam wordt 2012 ingeluid met metershoge poppen
in  klederdracht  voorstellende  de kus . Organisator IDTV broedde jarenlang op
een dergelijk iconisch beeld (Tel. 30/12). Men vraagt zich af van welke
klederdracht dit zielloze icoon is afgeleid. Kaasmeisje Frau Antje lijkt
tenminste nog ergens op. Je voelt op je klompen aan dat Amsterdam hier de
komende jaarwisselingen volledig mee de mist zal ingaan. Slecht begin van het
nieuwe jaar!

Jan Kes, Volendam

Stalbranden  Wéér 700 kalveren levend verbrand, ditmaal in Hertme. De laatste
vijf jaar zijn meer dan één miljoen dieren in stalbranden omgekomen. Omdat er
nog steeds geen verbeterde regelgeving is van het bouwbesluit uit 2003.
Sprinklers en brandbeveiliging zijn niet nodig. Stallen waar levende wezens in
opgesloten zitten worden nog steeds hetzelfde aangemerkt als opslagruimtes van
materiaal.  De kalveren zitten opgesloten in deze onveilige stallen om vetgemest
te worden, met het risico om levend te verbranden.

Een grove schande, die roept om directe aanpassing van het bouwbesluit.

Wietse Haak,

Assen

Geknoei  Er wordt veel geklaagd over de huidige regering, maar men vergeet
gemakshalve dat de huidige regering aan het puinruimen is van bijna 40 jaar
socialistisch geknoei.

Ook toen  Brussel  werd gevormd was het overgrote deel van de ambtenaren van
linkse signatuur. En ook die lopen ons nog steeds in de weg.

W. Lacunes, Baarn

